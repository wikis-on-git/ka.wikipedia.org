[[სურათი:Trockiy2.jpg|ლევ ტროცკი]]
'''ლევ ტროცკი''' ([[რუს.]]: Лев Давидович Троцкий) (*[[7 ნოებერი]], [[1879]], იანოვკა, [[უკრაინა]] – [[21 აგვისტო]], [[1940]], [[მეხიკო]], [[მექსიკა]]), დაბ. ''ლევ დავიდოვიჩ ბრონშტეინი'' (Лев Давидович Бронштейн) -- ბოლშევიკი რევოლუციონერი და [[მარქსიზმი|მარქსისტი]] თეორეტიკოსი. ადრეული [[სსრკ|საბჭოთა კავშირის]] გავლენიანი პოლიტიკოსი, როგორც თავდაპირველად საგარეო საქმეთა სახალხო კომისარი, შემდეგ კი როგორც [[წითელი არმია|წითელი არმიის]] დამფუძნებელი, მისი მეთაური და ომის სახალხო კომისარი. ასევე [[პოლიტბიურო|პოლიტბიუროს]] დამფუძნებელი წევრი. 1920-იან წლებში [[სტალინი|სტალინთან]] პოლიტიკური უთანხმოების გამო ტროცკი კომუნისტური პარტიიდან გარიცხეს და ბაჭოთა კავშირიდან გააძევეს; მოგვიანებით მეხიკოში ყოფნისას მოკლულ იქნა საბჭოთა აგენტი რამონ მერკადერის მიერ ყინულის სატეხი ცულით. ტროცკის იდეები [[ტროცკიზმი|ტროცკიზმის]] კომუნისტური თეორიის ბაზისია და ტროცკიზმი დღემდე რჩება კომუნისტური იდეოლოგიის ერთ-ერთ მთავარ სკოლად, რომელიც მნიშვნელოვანწილად განსხვავდება სხვა მარქსისტული პოლიტიკით გამსჭვალული სტალინისა და [[მაო ძედუნი|მაო ძედუნის]] თეორიებისგან.

==ბიოგრაფია 1917 წლის რევოლუციამდე==
ტროცკი დაიბადა იანოვკაში, ხერსონის პროვინცია, უკრაინა, მცირე სოფელში 25 კმ-ში უახლოესი საფოსტო გაყოფილებიდან. ის მეხუთე შვილი იყო შეძლებული თუმცა გაუნათლებელი ებრაელი ფერმერის დავიდ და ანა ბრონშტეინების ოჯახში. მიუხედავად იმისა, რომ ეთნიკურად ებრაელი იყო, ოჯახი არარელიგიური იყო და შინ რუსულად და უკრაინულად საუბრობდნენ ივრითის ნაცვლად. ტროცკის უმცროსი და, ოლღა, მოგვიანებით ცოლად გაჰყვა ლევ კამენევს, წამყვან ბოლშევიკს.

ცხრა წლის ასაკში ტროცკი მამამ ოდესაში გააგზავნა განათლების მისაღებად. აქ ის ისტორიულად გერმანულ სკოლაში სწავლობდა, თუმცა მთავრობის ძლიერი რუსიფიკაციის პოლიტიკის გამო სკოლა დღითიდღე რუსიფიცირებული ხდებოდა. მიუხედავად იმისა, რომ საკმაოდ კარგი მოსწავლე იყო ტროცკიმ ბავშვობაშივე გამოავლინა მისი შეურიგებელი ხასიათი და მეორე კლასში არაპოპულარული მასწავლებლის წინააღმდეგ ამბოხი მოაწყო. თუმცა ტროცკის პოლიტიკისადმი ინტერესი სწავლის ბოლო წელს ნიკოლაევში (ამჟ. მიკოლაივ) გადასვლამდე არ გამოუმჟღავნებია.



{{ბიოგრაფია}}
[[კატეგორია:მარქსისტები]]
[[კატეგორია:რევოლუციონერები]]
