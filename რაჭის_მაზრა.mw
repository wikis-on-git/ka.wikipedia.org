'''რაჭის მაზრა''', ადმინისტრაციულ-ტერიტორიული ერთეული [[რუსეთის იმპერია|რუსეთის იმპერიაში]]. [[ქუთაისის გუბერნია|ქუთაისის გუბერნიის]] შემადგენელი ნაწილი. ადმინისტრაციული ცენტრი [[ონი]], ფართობი 2857 კმ², მოსახლეობა 72742 კაცი (XIX საუკუნის მიწურულის მონაცემები). ისტორიულ-გეოგრაფიული მხარე რაჭა [[1811]]-იდან რაჭის ოკრუგის სახელწოდებით იმერეთის ოლქის შემადგენლობაში იყო. [[1840]] წელს ეწოდა რაჭის უბანი და შევიდა საქართველო-იმერეთის გუბერნიის ქუთაისის მაზრის შემადგენლობაში. [[1846]], ქუთაისის გუბერნიის შექმნის შემდეგ, რაჭის უბანს დაემატა ოსეთის ოკრუგის მამისონის ხეობის სოფლები და იწოდა რაჭის მაზრად. იყოფოდა ბუგეულის, კუდარო-მამისონის, უწერისა და ხოტევის უბნებად, ხოლო [[1888]]  წლიდან ამბროლაურისა და ონის უბნებად. საქართველოში საბჭოთა ხელისუფლების დამყარების ([[1921]]) შეიქმნა იმავე რაჭის მაწრის სახელწოდება ახალი ადმინისტრაციულ-ტერიტორიული ერთეული, რომელიც [[1928]] წელს გაერთიანდა [[ლეჩხუმის მაზრა|ლეჩხუმის მაზრასთან]] და იწოდა რაჭა-ლეჩხუმის მაზრად. გაუქმდა [[1930]] წელს.



[[კატეგორია:საქართველოს მაზრები]]
