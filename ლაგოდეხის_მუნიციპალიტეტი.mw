'''ლაგოდეხის რაიონი''' - ადმინისტრაციულ-ტერიტორიული [[რაიონი]] [[კახეთის მხარე|კახეთის მხარეში]]. რაიონის ტერიტორია [[1917]]-მდე შედიოდა თბილისის გუბერნიის სიღნაღის მაზრაში, [[1921]]-დან სიღნაღის მაზრაში. [[1930]]-დან ცალკე რაიონია.


==ბუნება==
მდებარეობს [[კავკასიონი|კავკასიონის]] სამხრეთ კალთებზე და [[ალაზნის ვაკე|ალაზნის ვაკეზე]]. ტერიტორია - 890 კვ.კმ., მათ შორის სასოფლო-სამეურნეო სავარგულებს უკავია 390 კვ.კმ. რაიონის ტერიტორიაზე მიედინება [[ალაზანი]] და მისი შენაკადები: მაწიმისწყალი, ლაგოდეხისწყალი, შრომისხევი, ნინოსხევი, ბაისუბანი, კაბალი, აფენისხევი. ლაგოდეხის რაიონშია ლაგოდეხის სახელმწიფო ნაკრძალი და სახელმწიფო სატყეო მეურნეობა, სადაც შექმნილია სამონადირეო მეურნეობები.


==მოსახლეობა==
მოსახლეობის რიცხოვნობა - 51 ათასი კაცი; სიმჭიდროვე - 57 კაცი კვ.კმ-ზე. რაიონში 64 დასახლებული პუნქტია: 1 [[ქალაქი]], 63 [[სოფელი]]. 


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

* ''ქალაქის საკრებულო'' - 1: [[ლაგოდეხი]];
* ''დაბის საკრებულო'' - 14: არეშფერანის, აფენის, ბაისუბნის, გიორგეთის, ვარდისუბნის, კაბალის, კართუბნის, ლელიანის, მაწიმის, ნინიგორის, ულიანოვკის, ფონის, შრომის, ცოდნისკარის;


==ეკონომიკა==
წამყვანი დარგია [[სოფლის მეურნეობა]], მათ შორის [[მეთამბაქოეობა]], მარცვლოვანი და ეთერზეთოვანი კულტურების წარმოება, [[მევენახეობა]], [[მეხილეობა]], [[მებაღჩეობა]], [[მებოსტნეობა]], [[მეცხოველეობა]]. რაიონში არის თამბაქოს საფერმენტაციო, ღვინის, ყველ-კარაქის ქარხნები, სხვა პროფილის მცირე საწარმოები. რაიონის ტერიტორიაზე გადის საერთაშორისო მნიშვნელობის გზა [[ლაგოდეხი]]-[[ზაქათალა|ზაქათალის]] მიმართულებით, სადაც მდებარეობს ლაგოდეხის [[საბაჟო]].


==კულტურა==
რაიონში 42 სახელმწიფო და 1 არასახელმწიფო ზოგადსაგანმანათლებლო [[სკოლა|სკოლაა]], 1 საშუალო პროფესიული სასწავლებელი, 22 [[ბიბლიოთეკა]], 1 [[თეატრი]] და 1 [[მუზეუმი]]. 


==ღირშესანიშნაობანი==
*''ისტორიული ძეგლები'': ლელიანის, ფონის, არეშფერანის, ხოშატის ეკლესიები.

{{კახეთი}}
[[კატეგორია:საქართველოს რაიონები]]
[[კატეგორია:კახეთის მხარე]]
