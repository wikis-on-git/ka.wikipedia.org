[[სურათი:MoMa NY USA 1.jpg|thumb|200px|მუზეუმის ხედი ბაღიდან]]
'''თანამედროვე ხელოვნების მუზეუმი''' - მომა (Museum of Modern Art - MoMA) მდებარეობს მიდთაუნ [[მანჰეტენი|მანჰეტენზე]], [[ნიუ-იორკი]]. [[მუზეუმი]] ხშირად [[მეტროპოლიტენის ხელოვნების მუზეუმი (ნიუ-იორკი)|მეტროპოლიტენის ხელოვნების მუზეუმის]] მოპაექრედ განიხილება.

მომა თავდაპირველად დააპროექტა [[მოდერნიზმი|მოდერნისტმა]] არქიტექტორმა ედვარდ დურელ სტოუნმა და პირველად დამთვალიერებელთათვის გაიხსნა [[1929]] წლის [[7 ნოემბერი|7 ნოემბერს]]. ითვლება რა თანამედროვე ხელოვნების ნიმუშთა საუკეთესო კოლექციად მსოფლიოში, მის მთავარ ღირსშესანიშნაობად ითვლება:

*[[ვან-გონი, ვინსენტ|ვინსენტ ვან გოგის]] “ვარსკვლავიანი ღამე”,
*[[პიკასო, პაბლო|პაბლო პიკასოს]] “ლე დემუაზელ დ’ავინიონ”
*[[დალი, სალვადორ|სალვადორ დალის]] “მეხსიერების ჟინიანობა”,
*[[მონდრიანი, პიეტ|პიეტ მონდრიანის]] “ბროდვეის ბუგი-ვუგი”,
*[[მონე, კლოდ|კლოდ მონეს]] “წყლის ლილიების” ტრიპტიხი
*[[მატისი, ანრი|ანრი მატისის]] “ცეკვა”
*[[სეზანი, პოლ|პოლ სეზანის]] “მობანავე”
*[[კალო, ფრიდა|ფრიდა კალოს]] “ავტო-პორტრეტი მოკვეცილი თმით”

აქვე ასევე იხილავთ წამყვანი ამერიკელი მხატვრების [[პოლოკი, ჯექსონ|ჯექსონ პოლოკის]], [[ჯონსი, ჯასპერ|ჯასპერ ჯონსის]], [[ჰოპერი, ედვარდ|ედვარდ ჰოპერის]], [[ვარჰოლი, ენდი|ენდი ვარჰოლის]], [[კლოზი, ჩაკ|ჩაკ კლოზის]] და [[ბეკში, რალფ|რალფ ბეკშის]] ნამუშევრებს. მომას მსოფლიოში სახელგანთქმული მხატრვული ფოტოგრაფიის კოლექცია აქვს. აქვეა ასევე მნიშვნელოვანი დიზაინის კოლქეციები, მათ შორის [[ლასცლო, პოლ|პოლ ლასცლოს]] ნამუშევრები.

მომას მიდთაუნის შენობამ მნიშვნელოვანი რეკონსტრუქცია განიცადა 21-ე საუკუნის დასაწყისში. დაიხურა რა [[2002]] წლის [[21 მაისი|21 მაისს]], [[2004]] წლის [[20 ნოემბერი|20 ნოემბერს]] გაიხსნა იაპონელი არქიტექტორის [[იოშირო ტანიგუჩი|იოშირო ტანიგუჩის]] განახლებული პროექტით. ამ პერიოდში მომას კოლექციის ნაწილი გამოფენილი იყო ყოფილ ჭიკარტების ქარხანაში ლონგ-აილენდ სიტიში, [[ქუინსი|ქუინსში]]. მომას ხელახალ გახსნას მოსახლეობის უკმაყოფილება მოჰყვა შესვლის ფასის $12-დან $20-მდე გაზრდის გამო. ამგვარად მომა ნიუ-იორკში ყველაზე ძვირი მუზეუმია, თუმცა პარასკევს ნაშუადღევს 4 სთ-ის შემდეგ “გადაიხადეთ რამდენიც გსურთ” პოლიტიკა მოქმედებს და შესაძლებელია უფასოდ მოხვედრაც თუ რიგმა დღის ბოლომდე მოგიწიათ.

==იხილეთ ასევე==
*[http://www.moma.org/ ოფიციალური ვებგვერდი]
*[http://www.insecula.org/us/salle/theme_40060_M0218.html  მოდერნი: მომა]

[[კატეგორია:მუზეუმები]]
[[კატეგორია:ნიუ-იორკი]]

[[de:Museum of Modern Art]]
[[el:Μουσείο Μοντέρνας Τέχνης (Νέα Υόρκη)]]
[[en:Museum of Modern Art]]
[[es:MOMA]]
[[fr:Museum of Modern Art]]
[[he:המוזיאון לאמנות מודרנית]]
[[it:Museum of Modern Art di New York]]
[[ja:ニューヨーク近代美術館]]
[[nl:Museum of Modern Art]]
[[no:Museum of Modern Art]]
[[pt:Museu de Arte Moderna (Nova Iorque)]]
