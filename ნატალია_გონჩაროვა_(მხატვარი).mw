[[სურათი:Goncharova_self_portret_yellow_lilies.jpg|thumb|right|180px|ავტო-პორტრეტი ყვითელი ლილიებით, 1907]] '''ნატალია სერგეევნა გონჩაროვა''' (რუს. Наталья Сергеевна Гончарова) ([[4 ივნისი]], [[1881]] – [[17 ოქტომბერი]], [[1962]]) - ქანთქმული რუსი ფერმწერი კუბო-ფუტურისტი და თეატრალური დიზაინერი.

==ბიოგრაფია==
ნატალია გონჩაროვა დაიბადა სოფელ ნაგაევოში, [[ტულა|ტულასთან]] ახლოს, [[რუსეთი]], [[1881]] წელს. თავდაპირველად მოსკოვის სამხატვრო აკადემიაში სკულპტურას სწავლობდა, თუმცა შემდეგ ([[1904]]) ფერწერაზე გადავიდა. მასზე დიდი გავლენა რუსული ხალხური ხელოვნების პრიმიტიულმა ასპექტებმა იქონია, რაც კარგად ჩანს მის ადრინდელ ნამუშევრებში, სადაც ის ამ ელემენტებს [[ფოვიზმი|ფოვიზმსა]] და [[კუბიზმი|კუბიზმს]] უკავშირებს. მეუღლესთან, [[ლარიონოვი, მიხაილ|მიხაილ ლარიონოვი]], ერთად ის აყალიბებს მიმდინარეობას „[[რაიონიზმი]]“. რევოლუციამდელი რუსეთის ავანგარდის პოპულარიზაციაში მთავარი წვლილი სწორედ მათ ეკუთვნის. მათი ორგანიზებით მოეწყო გამოფენა „[[ვირის კუდი]]“ (1912) მოსკოვში და იმავე წელს მიუნხენში.

გაერთიანება „ვირის კუდი“ შეიქმნა ევროპულ ხელოვნებასთან გასამიჯნავად და დამოუკიდებელი თანამედროვე ხელოვნების რუსული სკოლის ჩამოსაყალიბებლად. თუმცა [[ფუტურიზმი|ფუტურიზმის]] გავლენა საკმაოდ ძლიერია გონჩაროვას გვიანდელ ტილოებში. თავდაპირველად ხატებითა და ეთნიკური რუსული პრიმიტივიზმით გატაცებული გონჩაროვა რუსეთში სახელს ითქვამს მისი ფუტურისტული ნამუშევრებით, როგორიცაა „ველოსიპედისტი“ და გვიანდელი რაიონისტული ტილოებით. გაერთიანების წევრები, როგორც მოსკოვის ფუტურისთა ლიდერები, ხშირად აწყობდნენ პროვოკაციულ ლექცია-საღამოებს მათი იტალიელი კოლეგების მსგავსად.

გონჩაროვა ასევე ჩართული იყო გრაფიკულ დიზაინში - წერდა და ხატავდა ილუსტრაციებს ფუტურისტული სტილის წიგნებისთვის.

გონჩაროვა ავანგარდული ჯგუფი Der Blaue Reiter წევრი იყო მისი დაფუძნებიდან ([[1911]]). [[1915]] წელს მან საბალეტო კოსტუმების და სცენების დიზაინზე დაიწყო მუშაობა [[ჟენევა|ჟენევაში]]. [[1921]] წელს პარიზში გადადის, სადაც ის რამდენიმე სცენას აწყობს [[დიაგილევი, სერგეი|სერგეი დიაგილევის]] „Ballets Russes“-თვის.

გარდაიცვალა [[1962]] წელს პარიზში.

==რესურსები ინტერნეტში==
*[http://www.russianavantgard.com/master_03_artists_world_of_art/natalia_goncharova-Master%203.html გონჩაროვას ნამუშევრების ინტერნეტ გალერეა]
*[http://www.artcyclopedia.com/artists/goncharova_natalia.html გონჩაროვასადმი მიძღვნილი ვებგვერდი]

==გალერეა==
<gallery>
სურათი:Goncharova cyclist.jpg|ველოსიპედისტი, 1913
სურათი:Goncharova_train.jpg|თვითმფრინავი მატარებელზე, 1913
სურათი:Goncharova_haycutting.jpg|თიბვა, 1910
სურათი:Goncharova_composwith_trees.jpg|კომპოზიცია ხეებით, 1920-იანები
</gallery>


[[კატეგორია:რუსები]]
[[კატეგორია:მხატვრები]]

[[en:Natalia Gontcharova]]
