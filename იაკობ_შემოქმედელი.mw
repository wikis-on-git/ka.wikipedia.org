'''იაკობ შემოქმედელი''' (სამებელი, გვარად დუმბაძე), XVII-XVIII სს. ქართველი საეკლესიო მოღვაწე, პოეტი. შემოქმედის მიტროპოლიტად იხსენიება [[1647]]-იდან.  ქართლის მეფის [[გიორგი XI | გიორგი XI-ის]] დავალებით გალექსა [[ბაგრატ მუხრანბატონი | ბაგრატ მუხრანბატონის]] ანტიმაჰმადიანური თხზულება - "უსჯულოს მოჰამადისა და ქრისტიანეთ გაბაასება" (შედგება 289 თექვსმეტმარცვლიანი სტროფისაგან). მასვე ეკუთვნის თითო სტროფიანი ლექსები - [[არჩილ II | არჩილ II-ის]] ხოტბა, პასუხი [[იოსებ თბილელი | იოსებ თბილელის]] შეკითხვა-გამოცანებზე, რომელიც ბიბლიურ თემას ეხება, და ერთიც წაღმა-უკუღმა წასაკითხი ფორმალისტური ლექსი. ზოგიერთი ხელნაწერის მიხედვით, იაკობ შემოქმედელს მიეწერება გადაკეთებული "აბდულმესიანი", რომელშიც ქების ობიექტი თამარისა და დავითის ნაცვლად არჩილ II-ა. იაკობ შემოქმედელს ქებით იხსენიებენ არჩილ II, [[გურამიშვილი დავით გიორგის ძე | დავით გურამიშვილი]], [[ანტონ I]], [[იოანე ბატონიშვილი]] და სხვები.



[[კატეგორია:ქართველები]]
