'''ჰაჯი აჰმედ-ფაშა''' ჯაყელი ( ―    †     [[1758]]), ახალციხის (ჩილდირის) ვილაიეთის ფაშა [[1745]]-[[1758]], საფაშო ტახტზე ავიდა მამის ისაყ-ფაშას გარდაცვალების შემდეგ. იბრძოდა მესხეთში ქრისტიანული მოსახლეობის გამაჰმადიანებისათვის, მისი ინიციატივით ახალციხის რაბათში აშენდა დიდი მეჩეთი, აქვე დაარსდა ახალციხის ცნობილი [[ბიბლიოთეკა]] და მაჰმადიანური სასწავლებელი. მშენებლობისათვის საჭირო სახსრები მძიმე ტვირთად აწვებოდა ხელდებულ მხარეებს. იმერეთის სამეფოდან ყოველწლიურად გაჰქონდათ 50 ათასი სკუდი და გაჰყავდათ მრავალი ტყვე. ამან იმერეთში აჯანყება გამოიწვია. ჰაჯი აჰმედ-ფაშამ კოლა ფაშასთან ერთად [[1757]] დეკემბერში ათასი კაცისაგან შემდგარი ჯარით იმერეთზე გაილაშქრა. ამ ბრძოლაში ([[ხრესილის ბრძოლა 1757|ხრესილის ბრძოლა]]) თურქთა ლაშქარი დამარცხდა. დამარცხებული ჰაჯი აჰმედ-ფაშა [[1758]] დასაწყის თანამდებობიდან გადააყენეს და თავი მოჰკვეთეს.

[[კატეგორია:ქართველები]]
