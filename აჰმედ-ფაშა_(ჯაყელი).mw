'''აჰმედ-ფაშა''', ''ჯაყელი'' (―  † [[1758]]), ახალციხის [[ფაშა]] [[174]]-[[1758]], [[ისაყ I | ისაყ I-ის]] ძე. აჰმედ-ფაშა [[თუღი | სამთუღიანი]] ფაშა იყო და [[სულთანი | სულთნის]] ვეზირად ითვლებოდა.განსაკუთრებულ  ყურადღებას აქცევდა ახალციხის საფაშოში მაჰმადიანობის შემდგომ გავრცელებასა და მუსლიმანთა საკულტო ნაგებობების მშენებლობას. მისი განკარგულებით ააგეს ახალციხეში აჰმედის სახელობის დიდი მეჩეთი, რომელთანაც დააარსეს სასულიერო სასწავლებელი და ბიბლიოთეკა. მის დროს განსაკუთრებით გაუარესდა საქართველოს მდგომარეობა. ახალციხის ფაშა თვითონ აწესებდა [[იმერეთის სამეფო | იმერეთის სამეფოდან]] თურქებისათვის მისაყიდ ტყვეთა რაოდენობას. როცა იმერეთის მეფე [[სოლომონ I | სოლომონ I-მა]] თურქებს ხარკი შეუწყვიტა, სულთან მუსტაფა III-ის დავალებით აჰმედ-ფაშა დაუკავშირდა არზრუმისა და ყარსის ფაშებს, დაღესტნელ ფეოდალებს და [[1757]] წლის 40-ათასიანი ლაშქარი გაგზავნა იმერეთში. სოლომონმა [[ხრესილის ბრძოლა 1757 | ხრესილის]] ველზე სასტიკად დაამარცხა ოსმალეთის ჯარი . ამ მარცხის გამო სულთანმა აჰმედ-ფაშა თანამდებობიდან გადააყენა და ციხეში ჩასვა. აჰმედ-ფაშა ციხიდან გაიპარა, მაგრამ მალე ხელახლა დაატყვევეს და სულთანის ბრძანებით თავი მოჰკვეთეს.


[[კატეგორია: ქართველები]]
[[კატეგორია:გარდაცვლილი 1758 | აჰმედ-ფაშა, ჯაყელი]]
