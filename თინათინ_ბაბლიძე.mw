'''ბაბლიძე, თინათინ''' ნიკოლოზის ასული (*[[ 29 აპრილი]], [[1933]],[[ ქარელი]]), [[ქართველები | ქართველი]] მსახიობი. საქართველოს სახალხო არტისტი ([[1981]]). [[1957]] დაამთავრა თბილისის კულტურულ-საგანმანათლებლო სასწავლებლის სარეჟისორო ფაკულტეტი. ამავე წლიდან მსახიობად მუშაობდა სოხუმის კ. გამსახურდიას სახელობის სახელმწიფო დრამატულ თეატრში. მისი შემოქმედება გამოირჩევა უშუალობით, სიწრფელით, ცოცხალი ტემპერამენტით, გმირის ხასიათში ღრმად წვდომის უნარით. ერთნაირი წარმატებით გამოდის როგორც კლასიკურ, ისე თანამედროვე პიესებში. ასრულებს განსხვავებული ხასიათის როლებს: სალომე ([[შენგელაია, დემნა | დ. შენგელაიას]] "ბათა ქექია"), მარტირიო (ფ. გარსია ლორკას "ბერნარდა ალბას სახლი"), გადია ([[შექსპირი, უილიამ | უ. შექსპირის]] "რომეო და ჯულიეტა"), ჯავარა ([[ვაჟა-ფშაველა | ვაჟა-ფშაველას]]  "მოკვეთილი"), არმიდა ([[დე ფილიპო, ედუარდო | ე. დე ფილიპოს]] "მოჩვენებანი"), მატილდა ([[მოლიერი | მოლიერის]] "ძალად ექიმი"), შუშანა ([[ჩხაიძე, ალექსანდრე | ა. ჩხაიძის]] "მიღების დღე"), სმერალდინა ([[გოლდონი, კარლო | კ. გოლდონის]] "ორი ბატონის მსახური"), პოლიოპკინა ([[გოგოლი, ნიკოლოზ | ნ. გოგოლის]] "რევიზორი"), ზემფირა ([[გეწაძე, აკაკი | ა. გეწაძის]] "პაემანი ცაში"), ცუცუნა (გ. ჭიჭინაძის  "უკანასკნელად კივის მატარებელი") და სხვა.

[[კატეგორია: ქართველები]]
[[კატეგორია: ქართველი მსახიობები]]
[[კატეგორია:დაბადებული  1933]]
