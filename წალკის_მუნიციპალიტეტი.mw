'''წალკის რაიონი''' არის ადმინისტრაციული რაიონი [[ქვემო ქართლის მხარე|ქვემო ქართლის მხარეში]], მოიცავს ისტორიულ პროვინცია თრიალეთს. რაიონის ტერიტორია [[1917]] წლამდე ტფილისის გუბერნიის ბორჩალოს მაზრაში შედიოდა, [[1917]]-[[1930|30]] წლებში - ტფილისის მაზრაში, შემდეგ - დამოუკიდებელი რაიონია. რაიონის ადმინისტრაციული ცენტრია ქალაქი [[წალკა]].


==ბუნება==
მდებარეობს წალკის ზეგანზე, რომელიც შემოფარგლულია თრიალეთის, ჯავახეთისა და სამსარის ქედებით. ტერიტორია - 1051 კვ.კმ., მათ შორის სასოფლო-სამეურნეო სავარგულებს უკავია 860 კვ.კმ. მთავარი მდინარეა [[ხრამი]], ჰიდროლოგიური ობიექტი წალკის წყალსაცავი.
 

==მოსახლეობა==
მოსახლეობის რიცხოვნობა - 21 ათასი კაცი; სიმჭიდროვე - 20 კაცი კვ.კმ-ზე. რაიონში 51 დასახლებული პუნქტია: 1 ქალაქი, 2 დაბა და 48 სოფელი, აგრეთვე 20-მდე ნასოფლარი.


==მმართველობა==
რაიონის წარმომადგენლობითი ორგანოა რაიონის საკრებულო, ხოლო აღმასრულებელო ორგანო - გამგეობა. რაიონის ადგილობრივი თვითმმართველობის ერთეულებია:

*''ქალაქის საკრებულო'' - 1: წალკა;
*''დაბის საკრებულო'' - 2: ბედიანი, თრიალეთი;
*''თემის საკრებულო'' - 8: ავრანლოს თემი, არჯევან-სარვანის თემი, ახალიკის თემი, ბაშქოის თემი, ბეშთაშენის თემი, ედიქილისის თემი, წინწყაროს თემი, ხაჩკოის თემი.
*''სოფლის საკრებულო'' - 19: აიაზმა, აშკალა, ბურნაშეთი, გუმბათი, გუნიაკალა, დარაქოი, დაშბაში, თეჯისი, თიქილისა, კაბური, კუშჩი, რეხა, ნარდევანი, ოზნი, ოლიანგი, ყიზიქილისა, ხანდო, ჩივთქილისა, ჯინისი.


==ეკონომიკა==
სოფლის მეურნეობის მთავარი დარგებია: მეკარტოფილეობა და მესაქონლეობა.  წამყვანია ელექტროენერგეტიკა, აქ შექმნილია ჰიდროელექტროსადგურის კასკადი, რომელიც ჩართულია საქართველოს ერთიან ენერგოსისტემაში. რაიონის ტერიტორიაზე გადის რესპუბლიკური მნიშვნელობის გზები, აგრეთვე მარაბდა-ახალქალაქის რკინიგზა.


==კულტურა==
რაიონში 43 სახელმწიფო ზოგადსაგანმანათლებლო სკოლაა, 25 ბიბლიოთეკა. გამოდის რაიონული გაზეთი. 


==ღირშესანიშნაობანი==
ბეშთაშენის წმ. გიორგის, არჯევან-სარვანის ღვთისმშობლის, აიაზმის, კუშჩის, წმ. გიორგის, წალკის ეკლესიები, გუმბათის ციხე-გალავანი და ეკლესია, ავრანლოს და სანთის ციხეები და სხვ.

{{ქვემო ქართლი}}
[[კატეგორია:საქართველოს რაიონები]]
[[კატეგორია:ქვემო ქართლის მხარე]]
