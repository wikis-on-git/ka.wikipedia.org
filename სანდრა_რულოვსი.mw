[[Image:Sandra Roelofs.jpg|thumb|სანდრა რულოფსი]]
'''სანდრა რულოფსი''' (Sandra Roelofs) (* [[23 დეკემბერი]], [[1968]]) -- საქართველოს პირველი ქალბატონი, პრეზიდენტ [[სააკაშვილი, მიხეილ|მიხეილ სააკაშვილის]] მეუღლე.

დაიბადა ტერნუზენში, [[ნიდერლანდი]]. დაამთავრა ბრიუსელის უცხო ენათა ინსტიტუტი და [[სტრასბურგის ადამიანის უფლებათა საერთაშორისო ინსტიტუტი]]. მიხეილ სააკაშვილ შეხვდა 1993 წელს [[სტრასბურგი|სტრასბურგში]], მოგვიანებით იმავე წელს [[ნიუ-იორკი|ნიუ-იორკში]] გადადიან, სადაც ჯერ [[კოლუმბიის უნივერსიტეტი|კოლუმბიის უნივერსიტეტში]], შემდეგ კი ჰოლანდიურ იურიდიულ ფირმაში მუშაობდა. 1996 წელს წყვილი საქართველოში დაბრუნდა, სადაც რულოფსი [[წითელი ჯვრის საერთაშორისო კომიტეტი|წითელი ჯვრის საერთაშორისო კომიტეტში]], შემდეგ კი ნიდერლანდის სამეფოს საკონსულოში მუშაობს [[თბილისი|თბილისში]].

1998 წელს ქ-ნი რულოფსი აფუძნებს საქველმოქმედო ფონდს ”სოკო”, რომელიც კურირებს ჰოლანდიური კომპანიების და კერძო პირების მიერ დაფინანსებულ ჰუმანიტარულ პროექტებს.

1999-2003 წლებში ქ-ნი რულოფსი [[თსუ|თბილისის სახელმწიფო უნივერსიტეტის]] მოწვეული ლექტორი იყო, სადაც ის ასევე მუშაობდა საკუთარ სადოქტორო თეზისზე ბელგიაში ფრანგული ენის ლინგვისტურ ასპექტებზე. მშობლიური ჰოლანდიურის გარდა სანდრა რულოფსი ასევე ფლობს ფრანგულს, ინგლისურს, გერმანულს, რუსულსა და ქართულს.

ქ-ნ რულოფსა და მიხეილ სააკაშვილს ჰყავთ ორი ვაჟი -- ედუარდი და ნიკოლოზი.

სანდრა რულოფსი ავტორია ავტობიოგრაფიული წიგნის ”იდეალისტის ისტორია” (2005).

==ლიტერატურა==
*[http://www.president.gov.ge/?l=E&m=2 ოფიციალური ბიოგრაფია]

[[კატეგორია:ჰოლანდიელები]]
[[კატეგორია:ქართველები]]
[[კატეგორია:სახელმწიფო ლიდერების მეუღლეები]]

[[de:Sandra Roelofs]]
[[en:Sandra Roelofs]]
[[nl:Sandra Roelofs]]
[[fi:Sandra Roelofs]]
