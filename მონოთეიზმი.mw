'''მონოთეიზმი''' (''[[ბერძნ.]]'' μόνος = ერთადერთი და θεός = ღმერთი), ერთღმერთიანობა, ამა თუ იმ რელიგიაში ერთადერთი ღმერთის არსებობა, უპირისპირდება [[პოლითეიზმი|პოლითეიზმს]], მრავალღმერთიანობას. ფორმალურად მონოთეისტურად ითვლება [[იუდაიზმი]] ([[იაჰვე]]), [[ქრისტიანობა]] ([[მამაღმერთი]]), [[ისლამი]] ([[ალაჰი]]), მაგრამ სინამდვილეში ეს არც ერთ რელიგიაში არ ხორციელდება. თვით [[იუდაიზმი]] უძვ. წარსულში მრავალღმერთიანი ყოფილა (უძვ. [[ბიბლია|ბიბლიური]] ღმერთი "ელოჰიმ" – "ღმერთები", ტექსტში შემორჩა). [[ქრისტიანობა|ქრისტიანული]] [[სამება]] სამსახოვანია. [[ისლამი|ისლამშიც]] – [[წინასწარმეტყველი მუჰამედი|მუჰამედი]]. იუდეველთა და ისლამის სარწმუნოებას შემორჩათ ტომთა ღმერთების რწმენაც. [[ფროიდი, ზიგმუნდ|ზიგმუნდ ფროიდმა]] თავის ანტირელიგიურ  პამფლეტში "[[მოსე]] და მონოთეიზმი" (1950) ასეთი იდეა წამოაყენა: [[მოსე]] [[ფარაონი|ფარაონის]] მსახური იყო. ფარაონმა [[ამენჰოტეპ IV|ეხნატონმა]] სცადა ეგვიპტეში ერთი ღმერთის – [[ატონი|ატონის]] კულტის შემოღება. მის რეფორმას წინ აღუდგა ქურუმობა და როგორც კი ფარაონი მოკვდა, მზის ღმერთ [[ატონი|ატონის]] საქმეც დასრულდა. [[მოსე|მოსემ]] სცადა ეს იდეა ებრაელებში განეხორციელებინა, მაგრამ ხალხმა ის მოკლა, თუმცა შემდეგ ინანა, [[მოსე]] მაინც გააღმერთესო. ეს საინტერესო იდეა მხოლოდ ვარაუდებს ეყრდნობა, [[ფროიდი, ზიგმუნდ|ფროიდი]] გრძნობს ამას და მიუთითებს: დასაბუთება ჩემს შრომაში "ტოტემი და ტაბუ" მოვახდინეო. იგულისხმება მისი "[[ოიდიპოსის კომპლექსი]]", შვილების მიერ მამის მოკვლა, მერე სინანული, მამის გაღმერთება და მის სახელზე ცხოველის ტოტემად გამოცხადება. [[ფსიქოანალიზი|ფსიქოანალიზის]] ასეთი გზით (რასაც საფუძვლად სქესობრივი მიდრეკილება უდევს – ეჭვიანობა მამისადმი დედის მიმართ), ცხადია მონოთეიზმი ვერ აიხსნება, საკმარისი არგუმენტაციის არარსებობის გამო.

==ფორმები==
მონოთეიზმის რამდენიმე ფორმა არსებობს, მათ შორის:
*[[თეიზმი]] - ტერმინია, რომელიც მიუთითებს ღმერთისა ან ღვთაებრივი არსების არსებობისადმი რწმენაზე.
*[[დეიზმი]] - მონოთეიზმის ფორმა, რომლის რწმენით ერთი ღმერთი არსებობს. თუმცა, დეიზმი უარჰყოფს იდეას, რომ ეს ღმერთი მსოფლიოს განაგებს. მაშასადამე, რაიმე სახის ღვთიური გამოცხადება შეუძლებელია და ღმერთის არსში ჩაწვდენა მხოლოდ მედიტაციითა და სამყაროს ბუნებაზე დაკვირვებით არის შესაძლებელი. დეისტი ამგვარად უარჰყოფს სასწაულს და რელიგიურ ტექსტებს, როგორც რაიმე ღვთიური ცოდნის წყაროს.
*[[მონისტიური თეიზმი]] - მონოთეიზმის ტიპია ჰინდუიზმში. თეიზმის ეს ტიპი განსხვავდება სემიტური რელიგიებისგან ვინაიდან ის ეფუძნება პანთეიზმს, მონიზმს და ამავე დროს მოიცავს პირადი ღმერთის, როგორც უნივერსალური, ომნიპოტენტური უზენაესი არსების კონცეფციას. მონისტური მონოთეიზმის მიმდევარი სკოლებია [[რამანუჯა]] ან [[ვიშიშტადვატა]], რომელიც აღიარებს, რომ სამყარო ღმერთის ნაწილია, ან [[ნარაიანა]], პენენთეიზმის ფორმა, თუმცა მათი რწმენით უზენაეს არსებაში და დვატაში სული მრავლობითი ფორმითაა.
*[[პანთეიზმი|პანთეიზმის]] მიხედვით სამყარო თვით არის ღმერთი. ტრანსცენდენტური უზენაესი ღვთაების არსებობა ბუნებისგან განცალკევებით უარჰყოფილია. იმისდა მიხედვით თუ როგორ გავიგებთ ამგვარ რწმენას, პანთეიზმი შეიძლება ათეიზმის, დეიზმისა ან თეიზმის ნაწილად შეიძლება მივიჩნიოთ.
*[[პანენთეიზმი]], ან [[მონისტური მონოთეიზმი]] - თეიზმის ფორმა, რომლის მიხედვით ღმერთი შეიცავს, თუმცა იდენტური არ არის სამყაროსი. ერთადერთი ღმერთი არის ყოვლისშემძლე და ყოვლისმომცველი, ხოლო სამყარო კი ღმერთის ნაწილია, და ის ერთსადაიმავე დროს იმანენტური და ტრანსცენდენტრია.
*[[სუბსტანციური მონოთეიზმი]] - ზოგიერთი აფრიკული რელიგიების საფუძველია, რომლის მიხედვით ბევრი ღმერთი არის ერთი ძირითადი სუბსტანციის მრავალი ფორმა და რომ ეს ძირითადი სუბსტანცია თავად არის ღმერთი. ეს შეხედულება ემსგავსება ქრისტიანული სამების კონცეფციას, რომელშიც სამი სუბსტანცია ერთის ნაწილია.


[[კატეგორია:თეოლოგია]]

[[ar:توحيدية]]
[[bg:Монотеизъм]]
[[bs:Monoteizam]]
[[ca:Monoteisme]]
[[cs:Monoteismus]]
[[cy:Undduwiaeth]]
[[da:Monoteisme]]
[[de:Monotheismus]]
[[en:Monotheism]]
[[eo:Monoteismo]]
[[es:Monoteísmo]]
[[et:Monoteism]]
[[eu:Monoteismo]]
[[fa:یکتاپرستی]]
[[fi:Monoteismi]]
[[fr:Monothéisme]]
[[fy:Monoteisme]]
[[he:מונותאיזם]]
[[hu:Egyistenhit]]
[[ia:Monotheismo]]
[[id:Monoteisme]]
[[is:Eingyðistrú]]
[[it:Monoteismo]]
[[ja:一神教]]
[[lt:Monoteizmas]]
[[lv:Monoteisms]]
[[mk:Монотеизам]]
[[nl:Monotheïsme]]
[[nn:Monoteisme]]
[[no:Monoteisme]]
[[oc:Monoteïsme]]
[[pl:Monoteizm]]
[[pt:Monoteísmo]]
[[ro:Monoteism]]
[[ru:Монотеизм]]
[[sh:Monoteizam]]
[[simple:Monotheism]]
[[sl:Monoteizem]]
[[sr:Монотеизам]]
[[sv:Monoteism]]
[[tr:Monoteizm]]
[[uk:Монотеїзм]]
[[vi:Độc thần giáo]]
[[zh:一神教]]
