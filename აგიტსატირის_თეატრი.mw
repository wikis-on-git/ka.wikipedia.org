'''აგიტსატირის თეატრი''', საქართველოში საბჭოთა ხელისუფლების დამყარების შემდეგ დაარსებული პირველი თეატრი (რუსული და ქართული დასი). გაიხსნა 1921 წელს  თბილისის მოზარდ მაყურებელთა თეატრის შენობაში (რუსული დასის პირველი წარმოდგენა შედგა [[14 აპრილი|14 აპრილს]], ქართულისა - [[4 მაისი|4 მაისს]]). თეატრის რეპერტუარში შედიოდა რევოლუციური შინაარსის სააგიტაციო და სატირული ნაწარმოებები. 

ქართული დასის სამხატვრო ხელმძღვანელი იყო [[ჭიაურელი, მიხეილ|მ. ჭიაურელი]], რეჟისორები - [[გუნია, ვალერიან  |ვ. გუნია]] და [[წუწუნავა, ალექსანდრე |ა. წუწუნავა]], მსახიობები - [[აბაშიძე, ტასო|ტ. აბაშიძე]], [[ზარდალიშვილი, იუზა |ი. ზარდალეიშვილი]], [[ჩერქეზიშვილი, ელისაბედ |ე. ჩერქეზიშვილი]], [[ჭავჭავაძე, თამარ |თ. ჭავჭავაძე]], ვ. გუნია და სხვა.

რუსული დასის რეჟისორები იყვნენ ვ. ბრინსკი და ვ. ვოლსკი, სალიტერატურო ნაწილის გამგე - ს. ბოგდატიევ, მუსიკალური ნაწილისა - [[არაყიშვილი, დიმიტრი|დ. არაყიშვილი]], მხატვარი - ნ. ანდრეევი. თეატრმა მუშაობა შეწყვიტა [[1921]] წლის ზაფხულში.



[[კატეგორია:საქართველოს თეატრები]]
