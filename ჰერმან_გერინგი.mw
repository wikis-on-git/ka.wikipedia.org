[[სურათი:HermanGöring.jpg|thumb|180px|ჰერმან გიორინგი]]
'''გიორინგი, ჰერმან ვილჰელმ''' (''გერმ. Hermann Wilhelm Göring'') ( * [[12 იანვარი]] [[1893]], [[როზენჰაიმი]], [[გერმანია]]; † [[15 ოქტომბერი]] [[1946]], [[ნიურნბერგი]], [[გერმანია]]) - გერმანელი პოლიტიკური და სამხედრო მოღვაწე, [[პირველი მსოფლიო ომი|პირველი მსოფლიო ომის]] გმირი, [[რაიხსმარშალი]], [[პრუსია|პრუსიის]]  პრემიერ- და შინაგან საქმეთა მინისტრი, [[მესამე რაიხი|ნაცისტური გერმანიის]] საჰაერო მიმოსვლის (''Luftfahrt'') მინისტრი.



== ბიოგრაფია ==

=== 1932 წლამდე ===
გიორინგი დაიბადა [[ბავარია|ბავარიაში]], ჰაინრიხ ერნსტ და ფრანცისკა გიორინგების ოჯახში. მამამისი იურისტი და [[1885]] - [[1888]] წ.წ. გერმანული სამხ-დას. აფრიკის  (''დღ. [[ნამიბია]]'') პირველი [[რაიხსკომისარი]] იყო. მამის გავლენით პატარა ჰერმანი [[კარლსრუე|კარლსრუეს]] კადეტთა სასწავლებელში იქნა შეყვანილი, რომელიც [[1914]] წელს დაამთავრა. 

[[სურათი:GöringWWI.jpg|thumb|left|130px|გიორინგი პირველ მსოფლიო ომში]]
[[პირველი მსოფლიო ომი|პირველი მსოფლიო ომის]] დასაწყისითანავე გიორინგი მოქმედ არმიაში ჩაეწერა და ბრძოლებში გამოჩენილი ტაქტიკური ტალანტის და მამაცობისთვის [[ინფანტერია|ინფანტერიის]] [[ლეიტენანტი|ლეიტენანტის]] წოდება მიენიჭა. [[1915]] წელს რევმატიზმების გამო იგი ლაზარეთში მოხვდა, რომელიც მალე უნებართვოდ დატოვა და განაცხადი საჰაერო ძალებში (''Luftwaffe'') შეიტანა. [[1916]] წელს მან პილოტის განათლება მიიღო.

[[1916]] წლის [[14 მარტი|14 მარტს]] გიორინგმა მტრის პირველი ბომბდამშენი ჩამოაგდო. ამის შემდეგ მან სახელი გაითქვა, როგორც მამაცმა პილოტმა და მეთაურობდა [[Luftwaffe]]-ეს "26-ე ესკადრონს". [[1918]] წლის ივლისში მას [[კაპიტანი|კაპიტნის]] წოდება მიენიჭა და ლეგენდარული "[[რიხტჰოფენი, მანფრედ ფონ|წითელი ბარონის]]" მოულოდნელი დაღუპვის შემდეგ იგი დაინიშნა "Nr. 1 ესკადრონის", ე.წ. "[[რიხტჰოფენი, მანფრედ ფონ|რიხტჰოფენის]] ესკადრონის" მეთაურად. ამ თანამდებობაზე გიორინგი დარჩა ომის ბოლომდე და ჯამში 22 საჰაერო გამარჟვება მოიპოვა. 

უკვე მე-19 საჰაერო გამარჯვების შემდეგ გიორინგი დაჯილდოებულ იქნა  "[[Pour le Mérite]]"-ით - [[პრუსია|პრუსიის]] უმაღლესი ორდენით! ეს მოვლენა გამონაკლისი იყო, ვინაიდან ამ ორდენით პილოტები, როგორც წესი, 20 საჰაერო გამარჯვების მოპოვების შემდეგ ჯილდოვდებოდნენ.

[[პირველი მსოფლიო ომი|პირველი მსოფლიო ომის]] შემდეგ გიორინგი მუშაობდა შოუ-მფრინავად [[დანია|დანიაში]] და [[1920]] წლიდან მფრინავად [[შვეცია|შვედურ]] ავიაკომპანიაში "Svenska Luftrafik". შვეციაში გაიცნო მან თავისი მომავალი პირველი მეუღლე ბარონესა კარინ ფონ კანცოვი (''გერმ. Carin Freiin von Kantzow''), რომელზეც [[მიუნხენი|მიუნხენში]] იქორწინა [[1922]] წლის თებერვალში. კარინი გარდაიცვალა ტუბერკულოზით [[1931]] წელს.[[სურათი:GörPlane.jpg|thumb|180px|გიორინგის თვითმფრინავი პირველ მსოფლიო ომში]]

მისმა გმირულმა წარსულმა და კონტაქტებმა არისტოკრატიასთან ხელი შეუწყო გიორინგის  პოლიტიკური კარიერის სწრაფ აღმასვლას. [[1922]] წელს იგი [[გერმანიის ნაციონალ-სოციალისტური მუშათა პარტია|ნაცისტური პარიის]] წევრი გახდა და იმავე წლის დეკემბერში [[ჰიტლერი, ადოლფ|ჰიტლერის]] ბრძანებით დაინიშნა "[[SA]]"-ს შეფად. [[1923]] წლის [[9 ნოემბერი|9 ნოემბერს]] გიორინგმა მონაწილეობა მიიღო ჰიტლერის მიერ მოწყობილ პუტჩის მცდელობაში (''[[მიუნხენის პუტჩი]]''), რომლის მარცხის შემგდომ იგი 4 წლით საზღვარგარეთ გაიქცა, სანამ [[1927]] წლის საყოველთაო ამინიისტიამ გერმანიაში დაბრუნების უფლება არ მისცა. თავდაპირველად მან [[იტალია|იტალიას]] შეაფარა თავი, სადაც გაიცნო [[მუსოლინი, ბენიტო|ბენიტო მუსოლინი]] და შემდგომ [[შვეცია|შვეციაში]] გადავიდა. აქ გიორინგი ფსიქიატრიულ საავადმყოფოში მოათავსეს.  [[1925]] წლის სექტემბერში იგი დისპანსერის დახურულ განყოფილებაში გადაიყვანეს, რადგან ამ დროისათვის გიორინგი უკვე [[მორფიუმი|მორფიუმზე]] ძლიერ დამოკიდებული იყო. 

[[1927]] წელს იგი დაბრუნდა გერმანიაში და ხელახლა შევიდა "[[გერმანიის ნაციონალ-სოციალისტური მუშათა პარტია|NSDAP]]"-სა და "[[SA]]"-ში. [[1928]] წელს იგი [[რაიხსტაგი|რაიხსტაგის]] დეპუტატად აირჩიეს პარტიული ხაზით და ჰიტლერმა "[[SA]]"-ს [[ობერგრუპენფიურერი|ობერგრუპენფიურერის]] წოდება მიანიჭა.


=== რაიხსტაგის პრეზიდენტი ===
[[1932]] წლის [[31 ივლისი|31 ივლისის]] საყოველთაო არჩევნებში "[[გერმანიის ნაციონალ-სოციალისტური მუშათა პარტია|NSDAP]]"-მ დიდ წარმატებას მიაღწია და როგორც სიდიდით მესამე პარტია შევიდა [[რაიხსტაგი|რაიხსტაგში]]. ახალი რაიხსტაგის პირველსავე სხდომაზე "ცენტრისტული" და "ბავარიის სახალხო პარტიის" ხმების დახმარებით გიორინგი რაიხსტაგის თავმჯდომარედ (''გერმ. Reichstagspräsident'') იქნა არჩეული. ეს თანამდებობა მას საშუალებას აძლევდა ყოველდღიურ პირდაპირ კავშირში ყოფილიყო [[რაიხსპრეზიდენტი|რაიხსპრეზიდენტ]] [[ჰინდენბურგი, პაულ ფონ|ჰინდენბურგთან]]. მომდევნო სხდომაზე, [[1932]] წლის [[12 სექტემბერი|12 სექტემბერს]], პარტიული მაქინაციებით გიორნგმა ხელი შეუშალა [[რაიხსკანცლერი|რაიხსკანცლერ]] [[პაპენი, ფრანც ფონ|ფრანც ფონ პაპენს]] დაეთხოვა რაიხსტაგი. იმავე სხდომაზე გიორინგმა დააყენა მთავრობის უნდობლობის საკითხი და ხმათა უმრავლესობით მიაღწია იმდენს რომ [[პაპენი, ფრანც ფონ|პაპენის]] მთავრობა გადადგა. თანამდებობის ბოროტად გამოყენებით მომდევნო თვეებში გიორინგმა მაქსიმალურად შეუწყო ხელი [[ვაიმარის რესპუბლიკა|ვაიმარის რესპუბლიკის]] დაშლას.


=== მესამე რაიხის ხანაში ===

[[1933]] წლის [[30იანვარი|30 იანვარს]] ჰიტლერის ხელისუფლებაში მოსვლის შემდეგ გიორინგი "უპორტფელო მინისტრი" გახდა. ჰიტლრმა მის დაქვემდებარებაში გადაიყვანა "პრუსიის შინაგან საქმეთა რაიხსკომისარიატი", რაც იმას ნიშნავდა, რომ გიორინგი მთელი გერმანიის პოლიციის შეფი გახდა. ამ თანამდებობაზე მისი პირველი ნაბიჯები იყო პოლიციის რიგების "[[SA]]"-ს, "[[SS]]"-ის და "[[შტალჰელმი|შტალჰელმის]]" წევრებით შევსება და "[[გესტაპო|გესტაპოს]]" დაარსება, რომლიც  შეფად გიორინგმა თავისი ნათესავი [[დიელსი, რუდოლფ|რუდოლფ დიელსი]] დანიშნა. იმავე წლის [[10 აპრილი|10 აპრილს]] გიორინგი დაინიშნა [[პრუსია|პრუსიის]] პრემიერ-მინისტრად (''გერმ. Ministerpräsident''). მაისში იგი გახდა "საჰაერო მიმოსვლის" მინისტრი და "რაიხის მეტყევეთა და მონადირეთა უფროსი" (''გერმ. Reichsforst- und Reichsjägermeister''). [[1930]] წლის აგვისტოში ჰინდენბურგმა მას [[გენერალი|გენერლის]] წოდება მიანიჭა.

[[სურათი:GörStand.jpg|thumb|left|130px|რაიხსმარშლის ალამი]]
[[1934]] წელს გიორინგი დაკავებული იყო პოლიტიკური მტრების განადგურებით. ამ საქმეში მისი თანამზრახველები იყვნენ [[ჰიმლერი, ჰაინრიხ|ჰაინრიხ ჰიმლერი]] და [[ჰაიდრიხი, რაინჰარდ|რაინჰარდ ჰაიდრიხი]]. [[1935]] წელს გიორინგმა ჩაიბარა ხელახლა დაარსებული "[[გერმანიის საჰაერო ძალები|Luftwaffe]]"-ეს მთავარსარდლობა და იმავე წლის [[10 აპრილი|10 აპრილს]] მეორედ იქორწინა. ამჯერად მსახიობ ემი ზონემანზე (''გერმ. Emmy Sonnemann''), რომელთანაც შეეძინა ქალიშვილი ედა. [[1936]] წელს "Luftwaffe"-ემ პირველი საბრძოლო ნათლობა მიიღო [[ესპანეთის სამოქალაქოომი|ესპანეთის სამოქალაქო ომში]]. გიორინგის ბრძანებით "ლეგიონი კონდორი" [[დიქტატორი|დიქტატორ]] [[ფრანკო, ფრანსისკო|ფრანსისკო ფრანკოს]] მხარეზე იბრძოდა. [[1936]] წლის [[18 ოქტომბერი|18 ოქტომბერს]] გიორინგი დაინიშნა "ოთხწლიანი გეგმის" ხელმძღვანელად და დაევალა გერმანიის მსხვილ ინდუსტრიის მაგნატებთან მჭიდრო თანამშრომლობით ქვეყნის საომარი მდგომარეობისათვის მომზადება. ამ მიზნით [[1937]] წელს დაარსებული იქნა "ჰერმან გიორინგის საიმპერიო საამქროები" (''გერმ. Reichswerke Hermann-Göring''), რომელიც [[1944]] წლამდე 12 ქარხნით და 228 საამქროთი მსოფლიოს უმსხვილესი ფოლადის მწარმოებელი კონცერნი იყო.

[[სურათი:RMGöring.jpg|thumb|180px|გიორინგი რაიხსმარშლის ინსიგნიებით]][[1938]] წელს გერმანიამ გიორინგის უშუალო მონაწილეობით მოახდინა [[ავსტრია|ავსტრიის]] "[[ანშლუსი]]". მას აგრეთვე დიდი წვლილი მიუძღვის  "[[მიუნხენის შეთანხმება|მიუნხენის შეთანხმების]]" დადებაში და [[ვერმახტი|ვერმახტის]] მთავარსარდლების, [[გენერალ-ფელდმარშალი|გენერალ-ფელდმარშალ]] [[ბლომბერგი, ვერნერ ფონ|ვერნერ ფონ ბლომბერგის]] და [[გენერალი|გენერალ]] [[ბარონი|ბარონ]] [[ფრიჩი, ვერნერ ფონ|ვერნერ ფონ ფრიჩის]], პოლიტიკური და სამხერდო სარბიელიდან ჩამოშორებაში. [[1938]] წლის [[8 თებერვალი|8 თებერვალს]] ჰერმან გიორინგს [[ვერმახტის|ვერმახტის]] [[გენერალ-ფელდმარშალი|გენერალ-ფელდმარშლის]] წოდება მიენიჭა. იმავე წლის აპრილში მისი ბრძანებით ებრაელებს ჩამეორთვა და სახელმწიფოს გადაეცა ბანკების ანგარიშებზე არსებული ქონება. ნოემბერში ასევე გიორინგის ბრძანებით ებრაულ მოსახლეობას გადასახადის სახით დააკისრეს სახელმწიფოსათვის 1,2 მილიარდი [[რაიხსმარკა|რაიხსმარკის]] გადახდა.

[[1939]] წლის [[30 აგვისტო|30 აგვისტოს]] გიორინგი დაინიშნა "რაიხის თავდაცვის საბჭოს" თავმჯდომარედ. [[31 აგვისტო|31 აგვისტოს]] მისი ბრძანებით "Luftwaffe" თავს დაესხა [[პოლონეთი|პოლონეთს]]. მომდევნო დღეს, [[1939]] წლის [[1 სექტემბერი|1 სექტემბერს]] [[რაიხსტაგი|რაიხსტაგის]] წინაშე წარმოთქმულ სიტყვაში ჰიტლერმა იგი თავის "მემკვიდრედ" დაასახელა. [[1940]] წლის [[19 ივლისი|19 ივლისს]] გიორინგმა მიაღწია სამხედრო კარიერის მწვერვალს - მას მიენიჭა სპეციალურად მისთვის შექმნილი "გროსდოიჩე რაიხის [[რაიხსმარშალი|რაიხსმარშლის]]" ტიტული (''გერმ. "Reichsmarschall des Großdeutschen Reiches"'').

[[1941]] წლიდან, მას შემდეგ რაც "Luftwaffe"-ემ [[ინგლისი|ინგლისის]] წინააღმგედ საჰაერო ომი წააგო, გიორინგის პოპულარობამ და ავტორიტეტმა საგრძნობლად დაიკლო და იგი ნელ-ნელა ჩამოშორდა წამყვან პოლიტიკურ წრეს. [[1942]] - [[1943]]  წ.წ. "Luftwaffe"-ემ ვერ შეძლო [[სტალინგრადი|სტალინგრადისათვის]] ბრძოლაში მყოფი მე-6 არმიის საკმარისი უზრუნველყოფა, რისთვისაც პასუხისმგებლობა გიორინგს დაეკისრა. [[1944]] წელს იგი ხელმეორედ დაინიშნა "ოთხწლიანი გეგმის" ხელმძღვანელად, თუმცა ეს "თანამდებობა" მისი, როგორც მეორეხარისხოვანი პოლიტიკური ფიგურის როლს ვერ ცვლიდა.

[[1945]] წლის [[23 აპრილი|23 აპრილს]] გიორინგმა [[ბერხტესგადენი|ბერხტესგადენიდან]] თანხმობა სთხოვა ჰიტლერს სახელმწიფო მმართველობის ჩაბარაბაზე. რასაც ფიურერის მრისხარე რეაქცია მოჰყვა. ჰიტლერმა ბრძანება გასცა დაეპატიმრებინათ გიორინგი, მას ჩამოერთვა ყველა თანამდებობა და გარიცხულ იქნა "[[გერმანიის ნაციონალ-სოციალისტური მუშათა პარტია|NSDAP]]"-დან.

=== დაპატიმრება, ტრიბუნალი და სიკვდილი ===

[[სურათი:GörNürn.jpg|thumb|180px|გიორინგი ნიურნბერგის ტრიბუნალზე]]
[[1945]] წლის [[7 მაისი|7 მაისს]] გიორინგი დაპატიმრებულ იქნა [[აშშ]]-ს მე-7 არმიის მიერ [[ავსტრია|ავსტრიაში]], ფიშჰორნის სასახლეში და გადაეცა [[ნიურნბერგის ტრიბუნალი|ნიურნბერგის ტრიბუნალს]]. [[1946]] წლის [[1 ოქტომბერი|1 ოქტომბერს]] ტრიბუნალმა გიორინგი დამნაშავედ ცნო დანაშაულის ოთხივე პუნქტში: 1) შეთქმულება მსოფლიო მშვიდობის წინააღმდეგ. 2) თავდასხმითი ომის დაგეგმვა, დაწყება და ჩატარება. 3) დანაშაული ომის კანონის წინააღმდეგ. 4) დანაშაული კაცობრიობის წინააღმდეგ და სიკვდილით დასჯა ჩამოხრჩობით მიუსაჯა. 

სიკვდილით დასჯის წინა დღეს, [[1946]] წლის [[15 ოქტომბერი|15 ოქტომბერს]] ჰერმან გიორინგმა საწამლავით (ციან-კალიუმი) თავი მოიკლა საკანში. 

იმის თაობაზე, თუ საიდან მოხვდა საწამლავი გიორინგის ხელში მრავალი ვერსია არსებობს. ყველაზე პოპულარი მათგან არის ვერსია, რომლის ტანახმადაც საწამლავი გიორინგმა ერთ-ერთი ამერიკელი ოფიცრისგან მიიღო, რომელსაც არ სურდა, რომ "[[Pour le Mérite]]"-ის ორდენის რაინდს სიცოცხლე სახრჩობელაზე დაესრულებინა. მეორე ვერსიით საწამლავი გიორინგს ერთ-ერთმა ჟურნალისტმა მიაწოდა. [[2005]] წელს ყოფილმა ამერიკელმა ჯარისკაცმა ჰერბერტ ლიი სტივერსმა განაცხადა, რომ [[1946]] წელს მას ორმა უცნობმა მამაკაცმა გიორინგისათვის მისაცემად  კაპსულაში მოთავსებული "მედიკამენტი" გადასცა. სტივერსის ვერსიის თანახმად ეს "მედიკამენტი" ციან-კალიუმი უნდა ყოფილიყო, რომლითაც გიორინმა თვითმკვლელობა შეძლო.



== ჯილდოები ==

* [[ნაციონალ-სოციალისტური პარტიის ოქროს პარტიული ნიშანი]] - ''Goldenes Parteiabzeichen der NSDAP''
* თურქული "რკინის ნახევარმთვარის" ორდენი - ''Türkischer Eiserner Halbmond''
* მზვერავის ნიშანი (1914) - ''Beobachterabzeichen''
* პილოტის ნიშანი (1915) - ''Flugzeugführerabzeichen''
* პილოტის და მზვერავის ნიშანი ოქროში ბრილიანტებით - ''Flugzeugführer- und Beobachterabzeichen in Gold mit Brillanten''
* დაჭრილის ნიშანი შავ ფერში (1918) - ''Verwundetenabzeichen in Schwarz''
* "ფრონზე მებრძოლთა საპატიო ჯვრის" ორდენი - ''Ehrenkreuz für Frontkämpfer''
* საბრძოლო-სამახსოვრო სამკლავური "ბარონ ფონ რიხტჰოფენის საბრძოლო ესკადრონი" -  ''Kriegs-Erinnerungs-Ärmelband "Jagdgeschwader Freiherr von Richthofen"''
* "[[ჰოჰენცოლერნთა პრუსიის სამეფო სახლის ორდენი|ჰოჰენცოლერნთა პრუსიის სამეფო სახლის ორდენის]] რაინდის ჯვრის" ორდენი ხმლებით - ''Ritterkreuz des kgl. Preuss. Hausordens von Hohenzollern mit Schwertern''
* "[[რკინის ჯვარი|რკინის ჯვრის]] ორდენი (1914) მე-2 და 1-ელი კლასის - ''Eisernes Kreuz  (1914) 2. und 1. Klasse''
* "[[რკინის ჯვარი|რკინის ჯვრის]] ორდენი (1939) მე-2 და 1-ელი კლასის - ''Eisernes Kreuz  (1939) 2. und 1. Klasse''
* ორდენი "[[Pour le Mérite]]"
* "[[რკინის ჯვარი|რკინის ჯვრის]] ორდენის რაინდის ჯვრის" ორდენი - ''Ritterkreuz des Eisernen Kreuzes''
* "[[რკინის ჯვარი|რკინის ჯვრის]] ორდენი დიდი ჯვრის" ორდენი - ''Großkreuz des Eisernen Kreuzes''


[[კატეგორია:გერმანელები]]
[[კატეგორია:დაბადებული  1893]]
[[კატეგორია:გარდაცვლილი  1946]]

[[ar:هيرمان غورينغ]]
[[da:Hermann Göring]]
[[de:Hermann Göring]]
[[en:Hermann Göring]]
[[es:Hermann Wilhelm Göring]]
[[fi:Hermann Göring]]
[[fr:Hermann Göring]]
[[he:הרמן גרינג]]
[[it:Hermann Göring]]
[[ja:ヘルマン・ゲーリング]]
[[nb:Hermann Göring]]
[[nl:Hermann Göring]]
[[nn:Hermann Göring]]
[[pl:Hermann Göring]]
[[pt:Hermann Göring]]
[[sl:Hermann Göring]]
[[sv:Hermann Göring]]
