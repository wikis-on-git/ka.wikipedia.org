<small>''იგ. ანტიკური რომის სამეფო''</small>
''([[ლათინური ენა|ლათინურად]]: Regnum Romanum)''


<center><table border="2" cellpadding="4" cellspacing="0" style="margin: 1em 1em 1em 0; border: 1px #aaa solid; border-collapse: collapse;><tr><td>რომის სამეფო</td><td>[[რომის რესპუბლიკა]]</td><td>[[რომის იმპერია]]</td></tr></table></center>

[[სურათი:Mgeli.JPG|thumb|250px|ლეგენდის მიხედვით ტყუპები რომული და რემი მგელმა გამოკვება თავისი რძით]]


==რომის დაარსება==

ქალაქი [[რომი]] ძვ. წ. VIII საუკუნეში დაარსდა მდინარე [[ტიბრი|ტიბრის]] ნაპირზე პალატინის ბორცვზე. მის დაარსებას უკავშირებელ რომის ლეგენდარულ პირველ მეფეს [[რომულუსი|რომულუსს]]. 

ლეგენდის თანახმად ტყუპები [[რომულუსი|რომულუსი და რემუსი]] დედით იყვნენ ტროადან გამოქცეული გმირი ენეასის ჩამომავლები, ხოლო მათი მამა იყო ომის ღმერთი [[მარსი ღმერთი|მარსი]].

ქალაქის აშენების დროს რემუსმა რომულუსი გააბრაზა, და ამ უკანასკნელმა მოკლა იგი და მარტო დაასრულა ქალაქის მშენებლობა. დამკვიდრებული ტრადიციის მიხედვით ეს [[ძვ. წ. 753]] წელს მოხდა.

ახალ ქალაქში რომულთან ყოველგვარი მაწანწალები შეიკრიბნენ, ვისაც შეეძლო საკუთარი მამის დასახელება ისინი პატრიციუსები გახდნენ, ხოლო ვინც არ იცოდა თავისი წარმომავლობა, ისინი პლებეები. 

რომულუსმა არაერთი ეტრუსკული ქალაქი დაანგრია და მოსახლეობა რომში გამორეკა. ლეგენდის მიხედვით, რომულის გარდაცვალებისთვის, რომი ძლიერი და მდიდარი ქალაქი იყო. რომის მონარქიის პერიოდის შესახებ როგორც ავღნიშნეთ ზუსტი ისტორიული ცნობები ძალიან მწირია, ამიტომ გვიწევს ლეგენდების მოშველიება.

უძველესი რომის მოსახლეობა იყოფებოდა 300 გვარად, ყოველი 10 გვარი გაერთიანებული იყო კურიად, ხოლო 10 კურია - ტრიბად. ამგვარად სულ 3 ტრიბი იყო.

==რომის მეფეები რომულუსის შემდეგ==

<table border="2" cellpadding="4" cellspacing="0" style="margin: 1em 1em 1em 0; border: 1px #aaa solid; border-collapse: collapse; font-size: 95%;">
    <th COLSPAN=44 BGCOLOR="#DC143C">რომის მეფეები<tr>
    <th BGCOLOR="#DBDBDB">მეფე<th BGCOLOR="#DBDBDB">მეფობის თარიღები
<tr><td>[[რომულუსი]]</td><td>[[ძვ. წ. 753]]-[[ძვ. წ. 716]]</td></tr>
<tr><td>[[ნუმა პომპილიუსი]]</td><td>[[ძვ. წ. 715]]-[[ძვ. წ. 674]]</td></tr>
<tr><td>[[ტულუს ჰოსტილიუსი]]</td><td>[[ძვ. წ. 673]]-[[ძვ. წ. 642]]</td></tr>
<tr><td>[[ანკუს მარციუსი]]</td><td>[[ძვ. წ. 642]]-[[ძვ. წ. 617]]</td></tr>
<tr><td>[[ლუციუს ტარკვინიუს პრისკუსი]]</td><td>[[ძვ. წ. 616]]-[[ძვ. წ. 579]]</td></tr>
<tr><td>[[სერვიუს ტულიუსი]]</td><td>[[ძვ. წ. 578]]-[[ძვ. წ. 535]]</td></tr>
<tr><td>[[ლუციუს ტარკვინიუს სუპერბუსი]]</td><td>[[ძვ. წ. 535]]-[[ძვ. წ. 510]]/[[ძვ. წ. 509]]</td></tr>
</table>

<small>''იხ:'' [[რომის მეფეების სია]]</small>

===ნუმა პომპილიუსი===

ლეგენდის მიხედვით, რომულის სიკვდილის შემდეგ, რომაელებმა მეორე მეფედ [[ნუმა პომპილიუსი]] აირჩიეს. გამეფებამდე იგი, ცოლის გარდაცვალების შემდეგ განმარტოვებით ცხოვრობდა ტყეში, იგი მაღალი ზნეობრივი პრინციპების მქონე ბრძენი ადამიანი იყო, ამიტომაც რომაელებმა აირჩიეს იგი. როდესაც რომაელი ელჩები მივიდნენ ნუმასთან და ტახტი შესთავაზეს, მან ჯერ უარი განაცხადა და ბოლოს ხანგძლივი ყოყმანის შემდეგ დათანხმდა. იგი ყველანაერად ცდილობდა რომაელების ომის ჟინი მიემართა მშვიდობიანი საქმიანობისკენ და გამოსდიოდა კიდევაც. მისი მეფობის დროს არცერთი ომი და აჯანყება არ ყოფილა. მან იცოცხლა 80 წელი და რომაელებმა იგი უდიდესი პატივით დაკრძალეს.

===ტულუს ჰოსტილიუსი===

ნუმა პომპილიუსის შემდეგ მეფედ ახალგაზრდა [[ტულუს ჰოსტილიუსი]] აირჩიეს. მან რომულის დამპყრობლური პოლიტიკა განაგრძო და არაერთო ქალაქი დაიბყრო და მათი მოსახლეობა რომში გადმოასახლა. ლეგენდის მიხედვით მან 32 წელი იმეფა და მოკვდა იმიტომ რომ იუპიტერისადმი მიძღვნილი რიტუალები არასწორად შეასრულა, ღმერთი განრისხდა და მეხი დასცხო მას.

===ანკუს მარციუსი===

ამ ტრაგიკული შემთხვევუის შემდეგ ლეგენდა გვაუწყებს მეოთხეე მეფის შესახებ - რომაელებმა ნუმა პომპილიუსის შვილიშვილი [[ანკუს მარციუსი]] აირჩიეს. იგი ღრმად მორწმუნე იყო და კარგი მეომარი. მან დაიპყრო ლათინები, მისი მეფობის დროს რომის სახელმწიფო ზღვამდე გაიზარდა და ახალმა მეფემ საპორტო ქალაქი ოსტია ააშენა. მან ასევე ააშენა ტიბრზე პირველი ხიდი და ციხე. ანკ მარციუსმა 24 წელი იმეფა ბრძულად.

===ლუციუს ტარკვინიუს პრისკუსი===

[[ანკუს მარციუსი]]ს მეფობის ბოლოს რომში გადმოსახლდა მდიდარი [[ეტრუსკები|ეტრუსკი]] [[ლუციუს ტარკვინიუს პრისკუსი]]. იგი მალე გახდა პოპულარული და მალე მოიპოვა გავლენა. ასე რომ მეფის სიკვდილის შემდეგ იგი რომაელებმა აირჩიეს მეფედ. ტარკვინიუსმა საბინების მიწები შემოიერთა, ააშენა რომში დიდი ცირკი. მან დიდხანს და ბრძნულად იმეფა, მაგრამ ანკუს მარციუსის შვილები თვლიდნენ, რომ ტარკვინიუსმა მათ ტახტი წაართვა და მიუგზავნეს მკვლელები.

[[სურათი:Regiones Quattuor.gif|thumb|ქალაქი რომი სერვიუს ტულიუსის დროს]]
===სერვიუს ტულიუსი===

შემდეგი მეფე [[სერვიუს ტულიუსი]] ტარკვინიუსის სახლში იყო გაზრდილი და მისი ქალიშვილი ჰყავდა ცოლად. ტარკვინიუსის მკვლელობის შემდეგ, მისმა ცოლმა სიძის გასამეფებლად ყველაფერი იღონა. მან გააძლიერა და გაამყარა რომის სახელმწიფო. მის სახელს უკავშირებენ რომის ტერიტორიულ გაყოფის და მოსახლეობის ქონებრივი ცენზის მიხედვით დაყოფის რეფორმებს. მან მშვიდობა დაამყარა ლაციუმში, ყველა მაცხოვრებელ ერს ააშენებინა რომში ქალღმერთ დიანას ტაძარი და ამით რომი ლაცინიუმის მთავარ ქალაქად აქცია. ტარკვინიუსის ვაჟი [[ლუციუს ტარკვინიუს სუპერბუსი]] ვერ შეეგუა სერვიუსის მეფობას, მოკლა საკუთარი ცოლი და ძმა, როს შემდეგაც ძმისცოლი შეირთო, რომელთან ერთადაც მოაწყო აჯანყება და მოაკვლევინეს მეფე.

===ლუციუს ტარკვინიუს სუპერბუსი===

სერვიუს ტულისის ვერაგი მკვლელობის შემდეგ გამეფდა [[ლუციუს ტარკვინიუს სუპერბუსი]]. იგი დესპოტური და უსამართლო მმართველი იყო, სენატის და ხალხის აზრს სრულიად არ ითვალისწინებდა. იგი არ იყო ცუდი მხედარმთავარი, მაგრამ მისი სამხედრო გეგმებიც ისეთივე ვერაგული იყო როგორც მისი ხასიათი. ქალაქ გაბიასთან ომში მან საკუთარი შვილი, '''სექსტ ტარკვინიუსი''', გაგზავნა მტრის ბანაკში, ვითომ და ახალგაზრდა სექსტი მამას გაექცა. გაბიელებმა დაიჯერეს ეს ამბავი და კარგად მიიღეს სექსტი. მან ინტრიგებით მოახერხა ყველაზე პატივსაცემი მოქალაქეების განდევნა, რის შემდეგაც, რომაელებმა ქალაქი ადვილად დაიკავეს. 

ერთ დღეს ლუციუსის სასახლეში შემოცოცდა გველი, ამ ნიშნის განსამარტად მან გაგზავნა დელფის ორაკულთან თავისი შვილები და ძმისშვილი [[ლუციუს იუნიუსი]], რომესაც '''"ბრუტუსს"''' (სულელს) უწოდებდნენ. ორაკულმა მათ უწინასწარმეტყველა, რომ რომში უზენაეს ძალაუფლებას ის მიიღებს, ვინც პირველი აკოცებს დედას. ტარკვინიუსებმა ეს პირდაპირი მნიშვნელობით გაიგეს, ხოლო ბრუტუსი მიხვდა რომ დედაში მიწა იგულისხმებოდა და აკოცა მიწას.

სექსტ ტარკვინიუსის უზნეობა იქამდე მივიდა, რომ მან გააუპატიურა ერთერთი მხედართმთავრის ცოლი, პატივცემული და მაღალგვაროვანი ქალი. ცოლმა ეს ამბავი უამბო თავის მეუღლეს ბრუტუსის თანდასწრებით და თავი მოიკლა. ამ ამბავმა რომაელი ხალხი აღაშფოთა და მათ აჯანყება მოაწყეს, რომელსაც სათავეში ბრუტუსი ჩაუდგა. ამის შემდეგ ტარკვინიუსი იძულებული გახდა [[ეტრურია|ეტრურიაში]] გაქცეულიყო.

ასე დაემხო რომში მეფეების მართველობა. ამის შემდეგ დიდი ხანი რომაელი ხალხისთვის მეფის მმართველობაზე საძულველი და დამამცირებელი ალბათ არაფერი არ იყო.

==არქეოლოგიური მასალები==

რომაელი მეფეების სახელები და მითუმეტეს მეფობის წლები ძალიან პირობითია. უძველესი აღმოჩენილი რომაული წარწერა დათარიღებულია ძვ. წ. 600 წლით, იგი შესრულებულია ოქროს სამაჟურზე. მეფეების ვინაობაზე არანაერი ზუსტი ისტორიული წყაროები არ მოგვეპოვება, უძველესი რომაელი ისტორიკოსი - სენატორი ფაბიუს პიქტორუსი კი ძვ. წ. III საუკუნეში ცხოვრობდა, ანუ რომის დაარსების პირობითი დროიდან 4 საუკუნის შემდეგ. ძველ ბერძენ ისტორიკოს პლუტარქოსს აქვს მეფეების ბიოგრაფიები, მაგრამ იგი ცხოვრობდა პირველ საუკუნეში, და თან მის ბიოგრაფიებში ძალიან ბევრი ფანტასტიკური ეპიზოდია. 

მიუხედავად ამ ყველაფრისა, არქეოლოგიურ გათხრებში აღმოჩნდა რომ პალატინის ბორცვი სწორედ ძვ. წ. VIII საუკუნიდან იყო უკვე დასახლებული, ხოლო ლინგვისტური ანალიზის მიხედვით ძვ. წ. მეორე ათასწლეულში აქაველები მართლაც ცდილობდნენ ტიბრის მიდამოებში დამკვიდრებას.

==სახელმწიფო წყობა==

ამ ეტაპზე რომის ქალაქ-სახელმწიფოს სათავეში მეფე ედგა, მაგრამ მეფე არ იყო ერთპიროვნული მმართველი. საკანონმბედლო ორგანოებს წარმოადგენდა რომის სენატი და სახალხო კრებები. კრებებზე ხმის უფლება მხოლოდ [[რომის მოქალაქეობა|რომის მოქალაქეებს]] ჰქონდათ. მოქალაქე უნდა ყოფილიყო რომაული 300 გვარიდან ერთერთი გვარის წარმომადგენელი. კრებებზე ხდებოდა კანონების მიღება, მეფეების არჩევა, რელიგიური საკითხების განხილვა, სასამართლოები და ა.შ.

სენატი თავდაპირველად წარმოადგენდა უხუცესთა საბჭოს, სადაც ყოველი გვარის უხუცესი წევრები შედიოდნენ. რომის ისტორიის განმავლობაში სენატი იყო მთავარი საკანონმდებლო ორგანო. 

ამ პერიოდის რომში უკვე არსებობდა მონათმფლობელობა, მაგრამ მას ჯერ პატრიარქალური ხასიათი ჰქონდა და მონები ძირითადად სახლის სამუშაოებისთვის გამოიყენებოდნენ.

როგორც წესი მეფეების არჩევა რომში ხდებოდა ერთი ოჯახიდან, მაგრამ ეს არ იყო აუცილებელი, მაგალითად ნუმა პომპილიუსი და ლუციუს ტარკვინიუს პრისკუსი საერთოდ არ იყვნენ რომაელები. მეფის არჩევა ხდებოდა სახალხო კრებაზე, შემდეგ არჩეულ კანდიდატს უგზავნიდნენ ელჩებს (ნუმა პომპილიუსი). მეფე იყო ასევე მთავარი მხედართმთავარიც და უზენაესი ქურუმი.

რომაელი ახალგაზრდები სრულწლოვანები 14-17 ასაკში ხდებოდნენ, ამ დროს ხდებოდა toga praetexta-ს toga virilis-ით შეცვლა. ამ ასაკიდან მათ ჰქონდათ სახალხო კრებებში მონაწილეობის უფლება. 60 წელს მიღწეული პირები კი რომში განიხილებოდნენ როგორც უხუცესები. 

ქონებრივი ცენზის მიხედვით რომაელების კლასებად დაყოფა სერვიუს ტულიუსის რეფორმის შედეგან მოხდა. ქალაქის ტერიტორია გაიყო ოთხ ტრიბად, ეს ტრიბები ძველ რომაულ ტრიბებთან კავშირში აღარ იყვნენ, მოსახლეობაც დაყო ამ 4 ტრიბად. ამის გარდა მოხდა მოსახლეობის ქონებრივი ცენზის მიხედვით 5 კლასად დაყოფა:

1 კლასი - 100 ათას ასზე მეტი.

2 კლასი - 75 ათასი [[რომაული ფულადი სისტემა|ასი]].

3 კლასი - 50 ათასი ასი. 

4 კლასი - 25 ათასი ასი. 

5 კლასი - 12.5  ათასი ასი.

ხოლო უღარიბესი მოსახლეობა კლას გარეთ დარჩა, მათ პროლეტარები ეწოდათ. ამ რეფორმას სამხედრო მნიშვნელობა ჰქონდა, რადგან ჯარში კლასების მიხედით იყვანდნენ ხალხს.

==ძველ რომაული კულტურა და რელიგია==

[[ლათინური დამწერლობა]] ჯერ კიდევ მეფობის დროს შეიქმნა [[ბერძნული დამწერლობა|ბერძნული დამწერლობის]] საფუძველზე. ისტორიკოსი [[დიონისე ჰალიკარნასელი]] (ახ. წ. I საუკუნე) ამტკიცებდა რომ საკუთარი თვალით ჰქონდა ნანახი მეფე სერვიუს ტულიუსის და ლათინური ქალაქების ხელშეკრულება ქალღმერთ დიანას ტაძრის ერთობლივი მშენებლობის შესახებ. ეს წარწერა, როგორც იგი იუწყება, სპილენძზე იყო ამობეჭდილი, ხოლო ასოები ფორმით ძველ ბერძნულს წააგავდა.

[[1900]] წელს რომის ფორუმის გათხრებისას აღმოაჩინეს ლეგენდარული მეფის რომულუსის საფლავის შავი ქვა წარწერით, მაგრამ ამ წარწერის გაშიფრვა ვერ განხორციელდა, ალბათ მასზე შელოცვები წერია. 

ამ პერიოდის ხალხურ პოეზიას ჩვენამდე არ მოუღწევია, თუმცა მოგვიანებით ნაწარმოებებში არის რელიგიური ჰიმნების ფრაგმენტები, რომლებიც ალბათ ამ დროს იყო შექმნილი.

იმ დროინდელ რომაულ რელიგიაში ბერძნული და ეტრუსკული ღმერთების გარდა ფიგურირებდნენ სახლის და ოჯახის სულები, ასევე მნიშვნელობან როლს ასრულებდნენ გარდაცვლილთა სულები, რომლებიც მფარველობდნენ თავის ცოცხალ ოჯახის წევრებს. რომაული "პანთეონი" დახურული არასდროს იყო, მათ უხვად ემატებოდათ უცხოური ღმერთები.

==რესურსები ინტერნეტში==

http://historic.ru/books/item/f00/s00/z0000017/st019.shtml

http://ancientrome.ru/publik/koptev/kopt19.htm

http://ancientrome.ru/

===გამოყენებული ლიტერატურა===

პლუტარქოსი, შედარებითი ბიოგრაფიები ტომი 1. (რუსულად)

ძველი რომის ისტორია, მინსკი 2001

http://www.ancientrome.ru/antlitr/livi/kn01-f.htm

==მოკლე ცნობები==


'''ოფიციალური ენა''':  [[ლათინური ენა|ლათინური]]

'''დედაქალაქი''':  [[რომი]]

'''მმართველობის ფორმა''':  [[კონსტიტუციური მონარქია]]

'''სახელმწიფოს მეთაური''':  [[მეფე]]

'''საკანონმდებლო ორგანო''': [[სენატი]]

'''არსებობის პერიოდი''': [[ძვ. წ. 753]] - [[ძვ. წ. 510]]


<center><table border="2" cellpadding="4" cellspacing="0" style="margin: 1em 1em 1em 0; border: 1px #aaa solid; border-collapse: collapse;><tr><td>რომის სამეფო</td><td>[[რომის რესპუბლიკა]]</td><td>[[რომის იმპერია]]</td></tr></table></center>

[[კატეგორია:ძველი რომი]]

[[da:Romerske konger]]
[[de:Liste der altrömischen Könige]]
[[et:Vana-Rooma kuningate loend]]
[[el:Ρωμαϊκό Βασίλειο]]
[[fr:Monarchie romaine]]
[[it:Re di Roma]]
[[he:המלוכה הרומית]]
[[la:Reges Romae]]
[[nl:Lijst van koningen van Rome]]
[[ja:王政ローマ]]
[[pt:Lista de reis de Roma]]
[[ro:Regatul Roman]]
[[ru:Древнеримские цари]]
[[fi:Rooman kuningas]]
[[sv:Roms kungar]]
[[zh:罗马王政时代]]
