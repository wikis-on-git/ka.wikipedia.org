'''მთქნარება''' — რეფლექსი, რომელიც აღიძვრება დაღლილობისას, ადამიანი დახუთულ და გაბოლილ ოთახში ყოფნისას, გულის მუშაობის გაუარესებისას, კუნთების აქტივობის (დატვირთვის) შემცირებისას, ძილღვიძილისას. გამოიხატება ღრმა და ხანგრძლივი ჩასუნთქვით, შემდგომ კი შედარებით სწრაფი ამოსუნთქვით და ამ პროცესში [[პირი|პირის]] ფართოდ დაღებით (თანამდევი სპეციფიური ხმის გამოცემით).  

მთქნარება საშუალებას გვაძლევს მოვიხსნათ დაღლილობა, [[სტრესი|ფსიქიური დატვირთვა]], განვაახლოთ ჰაერი [[ფილტვები|ფილტვებში]]. მთქნარება ხშირად მიბაძვითი ქმედებაა. ხანგრძლივი მთქნარება შესაძლოა იყოს ტვინში [[ჟანგბადის უკმარისობა|ჟანგბადის უკმარისობის]] და სხვა ავადმყოფური მდგომარეობის ნიშანი, რომელიც შეიძლება საჭიროებდეს სამედიცინო დახმარებას.

სუნთქვის დროებითი შეკავება, მეორეს მხრივ განაპირობებს ორგანიზმის აქტივობის გაძლიერებას ჟანგბადის ათვისების მხრივ (მთქნარების შემდგომ პერიოდში). სუნთქვის ხელოვნური შეკავება და სუნთქვის რეგულირება, როგორც მეთოდი, რომელსაც ძირითად ნაწილში მიმართავს [[იოგა]] ლოგიკურად უკავშირდება ადამიანის ამ თანდაყოლილ, ბუნებრივ თვისებას. 


[[კატეგორია:ფიზიოლოგია]]
[[კატეგორია:ადამიანი ავადმყოფობის სიმპტომები]]

[[de:Gähnen]]
[[en:Yawn]]
[[es:Bostezo]]
[[fi:Haukottelu]]
[[fr:Bâillement]]
[[ja:あくび]]
[[lt:Žiovulys]]
[[nl:Geeuw]]
[[ru:Зевота]]
[[simple:Yawn]]
[[sv:Gäspning]]
[[zh:打呵欠]]
