'''სარგის მხარგრძელი''' ( †   [[1187]]), საქართველოს [[დიდებული]] XII საუკუნის II ნახევარში. [[ამირსპასალარი|ამირსპასალარ]]   [[მხარგრძელი, ზაქარია II|ზაქარია II-ისა]] და [[ათაბაგი|ათაბაგ]] [[მხარგრძელი, ივანე I|ივანეს I-ის]] მამა. ქვემო ქართლის ერთ-ერთი [[მემამულეები|მემამულე]]. დაწინაურდა [[გიორგი III, საქართველოს მეფე|გიორგი III-ის]] კარზე. [[1161]] გიორგი III-მ ანისის გამგებლად დანიშნა ივანე ორბელი "თანაშემწეობითა სარგის მხარგრძელისათა". ამ პერიოდში მხარგრძელი დიდებულ [[აზნაური|აზნაურად]] იხსენიება.

დაახლოებით [[1162]] მხარგრძელს გიორგი III-მ [[ანისი|ანისის]] ამირობა უბოძა. [[1164]]/[[1165]] მეფე გიორგი III იძულებული გახდა ანისი ისევ ადრინდელ მფლობელებისათვის დაეთმო. შემდეგ, როდესაც მეფემ კვლავ შემოიერთა ანისი მცირე ხნით ([[1173]]/[[1174]]-[[1178]]), შესაძლოა, მის ამირად ისევ მხარგრძელი დაინიშნა. ანისის გამგებლობასთან დაკავშირებით მხარგრძელს მიუღია [[შაჰანშა|შაჰანშას]] ტიტული, რომლითაც ის მოხსენებულია ანისის ერთ უთარიღო სომხურ  წარწერაში. [[1177]] მხარგრძელი მონაწილეობდა ივანე ორბელის აჯანყებაში მეფის წინააღმდეგ, მაგრამ უღალატა მას და გადავიდა გიორგი III-ის მხარეზე. მეფემ აპატია დანაშაული, დააწინაურა, უწყალობა ორბელთა მამულის დიდი ნაწილი (ნაწილობრივ საგამგებლოდ, ნაწილობრივ სამამულედ). [[1184]]/[[1185]], [[თამარი|თამარის]] კარზე ამირსპარსალარ-[[მანდატურთუხუცესი|მანდატურთუხუცესის]] ყუბასარის გადაყენების შემდეგ, მხარგრძელს გადაეცა [[სახელო|სახელოები]]. გარდა ამისა, თამარმა მას გადასცა "ლორე, სათავადო და სამთავრო სომხითსა შინა". მხარგრძელის გარდაცვალების შემდეგ [[ლორე]] [[მხარგრძელები|მხარგრძელთა]] მფლობელობაში დარჩა.


[[კატეგორია:ქართველები]]
[[კატეგორია:ქართველი დიდებულები]]
[[კატეგორია:გარდაცვლილი 1187]]
