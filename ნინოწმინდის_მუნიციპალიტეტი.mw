'''ნინოწმინდის რაიონი''' - ადმინისტრაციული რაიონი [[სამცხე-ჯავახეთის მხარე|სამცხე-ჯავახეთის მხარეში]]. რაიონის ტერიტორია [[1917]] წლამდე  ტფილისის გუბერნიის ახალქალაქის მაზრაში შედიოდა, 1917-30 წლებში - ახალქალაქის მაზრაში, [[1930]] წლიდან ცალკე რაიონია. რაიონის სამხრეთ-დასავლეთი საზღვარი ემთხვევა [[საქართველო]]-[[თურქეთი|თურქეთის]], ხოლო სამხრეთი - საქართველო-[[სომხეთი|სომხეთის]] სახელმწიფო საზღვარს.

==ბუნება==
მდებარეობს ჯავახეთის ვულკანურ ზეგანზე, შემოსაზღვრულია თრიალეთის, ჯავახეთის, ნიალისყურის და აბულ-სამსარის ქედებით. მისი უდაბლესი წერტილია 1800 მ (ფარავნის ტბა), უმაღლესი - 3189 მ ([[მთა გოდორები]]). ტერიტორია - 1354 კვ.კმ., მათ შორის სასოფლო-სამეურნეო სავარგულებს უკავია 130 კვ.კმ. რაიონის ტერიტორიაზე მიედინება მდინარეები [[ფარავანი]] მცირე შენაკადებითურთ. რაიონი ცნობილია ტბათა სიმრავლით: [[ფარავანი]], [[ხანჩალი]], [[საღამო (ტბა)|საღამო]], [[მადათაფა]], [[ბუღდაშენი]] და სხვა. 

==მოსახლეობა==
მოსახლეობის რიცხოვნობა - 34 ათასი კაცი; სიმჭიდროვე - 25 კაცი კვ.კმ-ზე. რაიონში 32 დასახლებული პუნქტია: 1 ქალაქი, 31 სოფელი. 

==მმართველობა==
რაიონის ადგილობრივი თვითმმართველობის უმაღლესი ორგანოა რაიონის საკრებულო, აღმასრულებელი ორგანო - რაიონის გამგეობა. მმართველობის ადმინისტრაციული ერთეულებია:

*''ქალაქის საკრებულო'' - 1: ნინოწმინდა;
*''დაბის საკრებულო'' - 8: განძნის, დიდი კონდურის, გორელოვკის, დიდი ხანჩალის, ეშტიის, სათხის, ტამბოვკის, ფოკის;
*''სოფლის საკრებულო'' - 1: ჯიგრაშენი.

==ეკონომიკა==
წამყვანი დარგია სოფლის მეურნეობა, მათ შორის მთავარია მეცხოველეობა, მარცვლეულის მოყვანა და მეკარტოფილეობა. მრეწველობა სუსტადაა განვითარებული. რაიონის ტერიტორიაზე გადის მარაბდა-ახალქალაქის რკინიგზა, ასევე ახალციხე-ერევნის საავტომობილო გზა.

==კულტურა==
რაიონში 39 სახელმწიფო ზოგადსაგანმანათლებლო სკოლაა, 15 ბიბლიოთეკა, 3 თეატრი და 3 მუზეუმი (ვაჰან ტერიანის სახლ-მუზეუმი სოფ. განძანში). 

==ღირშესანიშნაობანი==
რქიტექტურის ძეგლთაგან აღსანიშნავია: საღამოს, ფოკას, ყაურმის, განძანის ეკლესიები, რომლებიც X-XIII საუკუნეებით თარიღდება.


{{სამცხე-ჯავახეთი}}
[[კატეგორია:სამცხე-ჯავახეთის მხარე]]
