'''იაკობი, ბორის''' სიმონის ძე (მორიც ჰერმან) (* [[21 სექტემბერი]]. [[1801]], პოტსდამი  ―  †   [[11 მარტი]]. 1874, პეტერბურგი), [[რუსები |რუსი]] ფიზიკოსი და ელექტროტექნიკოსი. პეტერბურგის მეცნიერებათა აკადემიის წევრი (1847-იდან). 1823 დაამთავრა გეტინგენის უნივერსიტეტი. მუშაობდა ელექტრომაგნეტიზმისა და მისი პრაქტიკული გამოფენის პრობლემებზე. 1838 მსოფლიოში პირველმა ელექტროძრავა გამოიყენა გემის ასამოძრავებლად. [[ლენცი, ემილი | ე. ლენცთან]] ერთად საფუძვლიანად გამოიკვლია ელექტრომაგნიტები. [[1838]] გამოიგონა [[გალვანოპლასტიკა]] და ბევრი რამ გააკეთა მის დასანერგად სასტამბო და სამონეტო საქმეში, აგრეთვე სამხატვრო ნაკეთობათა წარმოებაში. 1840-1850 შეიმუშავა 10-ზე მეტი სახეობის ტელეგრაფის აპარატის კონსტრუცია. გამოიგონა ელექტრულ წრედში დენის ძალის მარეგულირებელი ხელსაწყო (აგომეტრი); მნიშვნელოვანი ნაშრომები აქვს სამხედრო ელექტროტექნიკაში, მეტროლოგიაში. 


[[კატეგორია:რუსები]]
