'''ვახტანგ III გურიელი''', გურიის მთავარი [[1792]]-[[1797]], [[გიორგი V გურიელი | გიორგი V გურიელის]] ვაჟი. [[1788]] საბატონიშვილო მამული მიიღო მდინარე სუფსის მარჯვენა მხარეს, შემდეგ მიითვისა საჯუმათლოს ყმა-მამულიც და ეურჩებოდა ძმას - [[სვიმონ III გურიელი | სვიმონ III გურიელს]]. [[1792]] გურიელად დასვა [[სოლომონ II | სოლომონ II-მ]]. [[1794]] სოლომონ II-ის წინააღმდეგ მებრძოლს [[დავით II, გიორგი VII-ის ძე |  დავით გიორგის ძეს]] მიემხრო. სოლომონ II-ის გამარჯვების შემდეგ ოსმალებს დაუახლოვდა. [[1797]] ძმამ - ქაიხოსრომ გადააყენა და კვლავ საბატონიშვილოზე დასვა. ვახტანგ III გურიელი განაგრძობდა ბრძოლას ხელისუფლებისათვის, რის გამოც იგი ქაიხოსრომ შეიპყრო და გურიიდან გააძევა. ვახტანგ III გურიელმა ახალციხის ფაშას სელიმს შეაფარა თავი. ქაიხოსროს თხოვნით [[1804]] [[სელიმ-ფაშა | სელიმმა]] იგი შეიპყრო, მაგრამ სოლომონ II-ისა და [[ციციანოვი, პავლე | პ. ციციანოვის]] თხოვნით გაათავისუფლა. [[1805]] საბატონიშვილო მამული დაიბრუნა, მაგრამ მალე გარდაიცვალა. 




[[კატეგორია:ქართველები]]
