'''წუნარი''', ქართული ხუროთმოძღვრების ძეგლი, XIV საუკუნის გუმბათოვანი ეკლესია სოფ. წუნარი (ახლანდელი [[ხეთაგუროვი|სოფ. ხეთაგუროვი]], [[ცხინვალის რაიონი]]). ნაგებია მუქი ყავისფერი გათლილი ქვით. ფასადების მორთულობა ძუნწია. ეკლესიის დაბალ, ფართო კორპუსზე აღმართულია მაღალი გუმბათის ყელი. შიგნით გუმბათი დაყრდნობილია ორ თავისუფლად მდგარ ბოძსა და საკურთხევლის აფსიდის კუთხეებზე. გუმბათის ყელისა და ფასადების სარკმლები ვიწროა, ამიტომ ეკლესია ბნელია. წუნარის ეკლესია აგებულია საქართველოს ძნელბედობის დროს, მონღოლთა ბატონობის ხანაში. ამ პერიოდში საქართველოში ძეგლები ნაკლებად შენდებოდა და შიდა ქართლში დიდი გუმბათოვანი ტაძრის აგება თავისთავად მნიშვნელოვანი მოვლენაა.



[[კატეგორია:საქართველოს ხუროთმოძღვრების ძეგლები]]
