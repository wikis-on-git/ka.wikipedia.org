'''ოქსფორდის უნივერსიტეტი''' (ინგ. University of Oxford) მდებარეობს ოქსფორდში, [[ინგლისი]], და [[ინგლისურენოვანი მსოფლიო|ინგლისურენოვანი მსოფლიოს]] უძველესი უნივერსიტეტია.

უნივერსიტეტის დაფუძნების ზუსტი თარიღი არ არსებობს თუმცა მის ფესვებს მე-11 საუკუნისკენ მივყავართ. ლეგენიდის მიხედვით, [[1209]] წელს პროფესორ-მასწავლებელთა და ადგილობრივ მოქალაქეთა შორის აურზაურისა და კონფლიქტის შედეგად აკადემიკოსთა ნაწილი ოქსფორდიდან ჩრდილო-აღმოსავლეთით კემბრიჯის ქალაქში გაიხიზნენ სადაც მათ [[კემბრიჯის უნივერსიტეტი]] დააფუძნეს. ოქსფორდისა და კემბრიჯის უნივერსიტეტებს (ერთობლივად მოიხსენიებენ როგორც [[ოქსბრიჯი|ოქსბრიჯს]]) მას შემდეგ ურთიერთ ჯიბრის დიდი ისტორია აქვთ და მოიხსენიებიან გაერთიანებული სამეფოს ყველაზე ელიტურ და პრესტიჟულ უნივერსიტეტებად.

[[გაზეთი გარდიანი|გარდიანის]] რეიტინგით ოქსფორდი ბრიტანეთის უნივერსიტეტთა ლიგის სიის თავში იმყოფება ბოლო 4 წლის განმავლობაში, ხოლო უმაღლეს სასწავლებელთა საერთაშორისო ლიგის მე-4 რანგზე [[გაზეთი თაიმზი|თაიმზის]] უმაღლეს სასწავლებელთა დამატების ( ინგ. შემოკლებით THES) მიხედვით, ხოლო [[შანხაის ჟიაო ტონგის უნივერსიტეტი|შანხაის ჟიაო ტონგის უნივერსიტეტის]] რეიტინგით მსოფლიოში მე-10 უნივერსიტეტია. (უნივერსიტეტთა რეიტინგები სუბიექტურ კრიტერიუმებს ეყრდნობა, თუმცა დღეისთვის მსოფლიო უნივერსიტეტთა მხოლოდ ზემოთ მოყვანილი ორი რეიტინგ-ლისტი არსებობს).

ოქსფორდი არის რასსელის ჯგუფის (ბრიტანეთის კვლევითი უნივერსიტეტების ქსელი, ინგ. Russel Group), კოიმბრას ჯგუფის (ევროპის წამყვან უნივერსიტეტთა ასოციაცია, [[ლათინური ენა|ლათ.]] Coimbra Group) და ასევე ევროპის კვლევითი უნივერსიტეტების ლიგის (LERU) წევრია.



[[კატეგორია:დიდი ბრიტანეთი]]
[[კატეგორია:დიდი ბრიტანეთის უნივერსიტეტები]]
[[კატეგორია:განათლება]]
