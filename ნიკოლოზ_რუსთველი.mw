'''ნიკოლოზ რუსთველი''', XVIII საუკუნის I ნახევრის ქართველი საეკლესიო მოღვაწე, მწერალი. რუსთავის მიტროპოლიტი (დაახლოებით [[1700]]-[[1720]]), გვარად ჩერქეზიშვილი (ზოგი მკვლევარის აზრით - ორბელიანი, რაც მცდარი ჩანს).

[[1724]] წელს რუსეთს მიმავალ [[ვახტანგ VI|ვახტანგ VI-თან]] ერთად გადავიდა დასავლეთ საქართველოში, სადაც დარჩა და მოღვაწეობდა გარდაცვალებამდე. თანამედროვეთა შორის ცნობილი იყო როგორც  [[ჰიმნოგრაფია|ჰიმნოგრაფი]], ღვთისმეტყველი და მქადაგებელი. შემორჩენილია მის მიერ შეთხუზული რამდენიმე საგალობელი, იამბიკო-აკროსტიქები და ა.შ. დახელოვნებული ყოფილა სიგელ-გუჯრების შედგენაშიც. ცნობილია მისი შედგენილი კახეთის მეფის [[დავით II, იმამყული-ხანი|დავით იმამყული-ხანის]] დის ხვარაშნის "მზითვის წიგნი" (1717), მასვე შეუდგენია [[ალავერდი (მონასტერი)|ალავერდის ტაძრის]] სიგელი (1721) და სხვა.


[[კატეგორია:ქართველები]]
[[კატეგორია:ქართველი საეკლესიო მოღვაწეები]]
