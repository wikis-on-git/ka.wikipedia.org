[[სურათი:Georgiaokeefe.jpg|thumb|right|ჯორჯია ო'კიფი, ნიუ-მექსიკო, 1950 წელი, კარლ ვან ვეხტენის ფოტო]] 
'''ჯორჯია ო’კიფი''' (Georgia O'Keeffe)(* [[15 ნოემბერი]], [[1887]], [[სან-პრერი]], [[ვისკონსინი]];  † [[6 მარტი]], [[1986]], [[სანტა-ფე]], [[ნიუ-მექსიკო]]) - მე-20 საუკუნის ამერიკის ხელოვნების ერთ-ერთი ყველაზე გამოჩენილი მოდერნისტი ფერმწერი.
----
ო’კიფი დაიბადა და იზრდებოდა ქალაქ სან-პრერიში, [[ვისკონსინი]], მერძევე ფერმერთა ოჯახში. ის ო'კიფთა შვიდი შვილიდან მეორე იყო. აქვე შედის სკოლაში, სადაც ხატვის გაკვეთილებს აკვარელებით მხატვარი სარა მანი უტარებს. [[1902]] წლიდან ის ვილიამსბურგის, [[ვირჯინია]], სკოლაში გადავიდა. ადრეული ასაკიდან მიზნად დაისახა მხატვარი გამოსულიყო და [[1904]]-[[1905]] წლებში [[ჩიკაგოს ხელოვნების ინსტიტუტი|ჩიკაგოს ხელოვნების ინსტიტუტში]], ხოლო [[1907]]-[[1908]] წლებში კი ნიუ-იორკის სამხატვრო სტუდენტთა ლიგაში სწავლობდა. შემდეგ ის ხელოვნებას ასწავლის [[ტეხასი|ტეხასისა]] და სამხრეთის შტატების სხვადასხვა სკოლებში [[1912]]-[[1916]] წლებში. მოგვიანებით ნიუ-იორკში მისი ნამუშევრები აღმოაჩინა ამერიკელმა ფოტოგრაფმა [[შტიგლიცი, ალფრედ|ალფრედ შტიგლიცმა]]. შტიგლიცი ყოველმხრივ ხელს უწყობდა მისი ნამუშევრების ფართო აუდიტორიისთვის გაცნობას. ამ ორი ხელოვნის ცხოვრებისეული ურთიერთობა მათი შეუღლებით დაწყო [[1924]] წელს. შტიგლიცთან შეხვედრის შემდეგ ო'კიფი [[ნიუ-იორკი|ნიუ-იორკში]] სახლდება, მეუღლის გარდაცვალების შემდეგ კი ([[1946]]) ის [[ნიუ-მექსიკო|ნიუ-მექსიკოში]] გადადის.

==ადრეული მოღვაწეობა==
ო’კიფის ადრეული სურათები ძირითადად იმიტაციები იყო, თუმცა 20-იანი წლების დასაწყისში მას უკვე ხატვის დახვეწილი ინდივიდუალისტური სტილი აქვს. ხშირად მისი ხატვის ობიექტები ცხოველთა ქალისა და ძვლების, ყვავილების, მცენარეთა ორგანოების, ნიჟარების, ქვებისა და სხვა ნატურალური ფორმების გამოსახულება იყო გაზრდილ მასშტაბებში.

[[1912]] წლის ზაფხულში ვირჯინიის უნივერსიტეტის საზაფხულო ლექციებზე ის ეცნობა ართურ დოუს ხატვის უჩვეულო ტექნიკასა და იდეებს, რომელთა მიზანი  ხაზებით, ფერებით, მასებით, თემების უსასრულო განმეორებითა და სიმეტრიით მიღებული აბსტრაქტული ხელოვნება იყო. დოუს ტექნიკამ დიდი გავლენა იქონია ო'კიფის შემოქმედებით პროცესზე.

[[სურათი:O'Keeffe_Canyon_with_Crows_1917.jpg|Thumb|left|200px|კანიონი ყვავებით, ტეხასი, 1917]] 
[[1914]]-[[1915]] წლებში ო'კიფი [[კოლუმბიის უნივერსიტეტი|კოლუმბიის უნივერსიტეტში]] ([[ნიუ-იორკი]]) სწავლობს. კოლუმბიაში ყოფნის განმავლობაში მან გადაწყვიტა კარიერა ვიზუალურ ხელოვნებაში გაეკეთებინა. ამ პერიოდში მან შავ-თეთრი აბსტრაქციების რამდენიმე სერია შექმნა და ისინი თავის მეგობარ ანიტა პლიტცერს გაუგზავნა, რომელმაც თავის მხრივ ეს აბსტრაქციები ალფრედ შტიგლიცს გააცნო. შტიგლიცი იმდენად მოიხიბლა ამ აბსტრაქციებით, რომ ო'კიფს ამ ნამუშევრების საკუთარ გალერეაში გამოფენის უფლება სთხოვა. ამგვარად, ო'კიფის პირველი ჯგუფური გამოფენა [[1916]] წლის 23 ივნისს გაიმართა. [[1917]] წლის 3 აპრილს კი შტიგლიცმა თავის გალერეაში გახსნა შოუ სახელწოდებით &quot;ჯორჯია ო'კიფი&quot;, რომელიც პირადად ო'კიფის ნამუშევრებს მიეძღვნა.

მხატვრის კარიერის დასაწყისის პარალელურად ო'კიფი მასწავლებლობას მისდევს. [[1916]] წლის მარტში ის იღებს კურსს ართურ დოუს სწავლების მეთოდში, შემდეგ კი მასწავლებლად იწყებს მუშაობას დასავლეთ ტეხასის საშტატო კოლეჯში, ქენიონში. [[1918]] წლის ივნისში ის შტიგლიცის მოწვევით ნიუ-იორკში გადადის სამუშაოდ.

==ნიუ-იორკი==
[[სურათი:O'keeffe_1921.jpg|thumb|right|180px|ჯორჯია ო'კიფი, 1921, ალფრედ შტიგლიცის ფოტო]] [[1918]] წელს ო’კიფის ნიუ-იორკში ჩასვლისას ის შტიგლიცის მიერ შემოთავაზებულ საკუთარი დისწულის თავისუფალ ბინაში სახლდება. იმავე წლის ივლისში შტიგლიცი მეუღლეს ტოვებს და ო’კიფთან გადადის საცხოვრებლად. ამავე დროს ის იწყებს ო’კიფის ფოტოგრაფირებას. მისი 45 ნამუშევარი, რომელთა შირის ო’კიფის რამდენიმე შიშველი ფოტოც იყო, გამოტანილ იქნა ანდერსონის გალერეაში [[1921]] წლის თებერვალში შტიგლიცის რეტროსპექტიულ გამოფენაზე. ამ ფოტოებმა სახალხო სენსაცია მოახდინა. [[1924]] წელს ო’კიფი და შტიგლიცი დაქორწინდნენ. წყვილი ზამთარს მანჰეტენზე ატარებდა, ხოლო ზაფხულობით შტიგლიცების მამულში, ჯორჯის ტბასთან ზედა ნიუ-იორკის შტატში.

[[სურათი:O'Keeffe_Canna_Red_and_Orange.jpg|thumb|180px|left|კანნა წითელ-ნარინჯისფერი, 1924]] ო’კიფის ნიუ-იორკისეული წლების განმავლობაში ის უახლოვდება ადრეულ ამერიკელ მოდერნისტებს, ჩარლზ დემუთს, ართურ დოუს, მარსდენ ჰართლის, ჯონ მერინს, პოლ სტრანდსა და ედვარდ შტაიხენს. მათი დისკუსიები შტიგლიცის გალერეაში შემდგომში გავლენას ჰპოულობს ო’კიფის ნამუშევრებშიც. განსაკუთრებით მნიშვნელოვანი იყო სტრანდის ფოტოგრაფიები, რომლებშიც ყოველდღიური ობიექტებიდან აბსტრაქცირებული პეიზაჟები, გეოგრაფიული ფორმები და ხაზები იყო ასახული. ნიუ-იორკში ჩამოსვლის შემდეგ ო’კიფი ნახშირისა და აქვარელების ნაცვლად ზეთის საღებავებზე გადადის და შუა 20-იან წლებში მასიურ ტილოებზე გადიდებული ობიექტების ხატვას იწყებს.

1920-იან წლებში ო’კიფი უამრავ პეიზაჟსა და ბოტანიკურ მონახაზებს ქმნის ჯორჯის ტბაზე ყოველ წელს გატარებული დროის განმავლობაში. აქვე, [[1924]] წელს, მან დახატა პირველი უზარმაზარი სიმინდის ყვავილი, რომელიც პირველად [[1925]] წელს გამოიფინა. [[1926]] წლიდან კი ის ურბანული პეიზაჟებისა დაცათამბჯენების ხატვას იწყებს, რომელთა შორის აღსანიშნავია &quot;ქალაქის ღამე&quot;, &quot;რადიატორის შენობა ღამით&quot; და &quot;ნიუ-იორკი ღამით&quot;. ეს ნამუშევრები შენობათა სტრუქტურას აფიქსირებს დღე-ღამის გარკვეულ დროს.

შტიგლიცი ნიუ-იორკის მხატვრებთან პირადი კავშირების წყალობით [[1923]] წლიდან ორგანიზებას უკეთებს ო'კიფის ყოველწლიურ გამოფენებს. ამ დროინდელი ნამუშევრები დიდ ყურადღებასა და კარგ ანაზღაურებას პოულობს. [[1928]] წელს მისი კალა-ლილიების 6 ნამუშევარი 25.000 ამ. დოლარად გაიყიდა, იმ დროისთვის უდიდესი თანხა რაც კი ოდესმე ცოცხალი ამერიკელი მხატვრისთვის გადაეხადათ.

==ნიუ-მექსიკო==
[[სურათი:O'Keeffe_Ram's_Head.jpg|thumb|250px|ირმის თავი, თეთრი ჰოლიჰოკი და პატარა ქედები, 1935]] [[1929]] წლის ზაფხულში ო'კიფი რებეკა სტრანდთან ერთად [[მიუ-მექსიკო|ნიუ-მექსიკოში]] მიემგზავრება. მათ ჯერ [[სანტა-ფე]], შემდეგ კი [[ტაოსი]] მოიარეს. მას შემდეგ [[1949]] წლამდე ის ნიუ-მექსიკოში ყოველწლიურად ჩადის. აქ ის იწყებს ცხოველთა ძვლების შეგროვებას და აქაური პეიზაჟების ხატვას. აქ ის ყოველ წელს სიმარტოვეში სამუშაოდ ჩამოდიოდა და შემდეგ ნიუ-იორკში დაბრუნებისას შტიგლიცი მისთვის გამოფენებს აწყობდა. [[1932]] წლის ბოლოსთვის ო'კიფს მწვავე ფორმის ფსიქოლოგიური აშლილობა დაემართა და [[1933]] წლის დასაწყისში ჰოსპიტალიზებულ იქნა, რის გამოც ერთი წლის განმავლობაში აღარ დაუხატავს. [[1934]] წლის აგვისტოში მან ნიუ-მექსიკოში აბიქუიოს სოფელში ე.წ. სულთა რანჩო (ინგ. Ghost Ranch) მოინახულა - მისი შემდგომი პერიოდის ყველაზე ცნობილი ნამუშევრები ამ რანჩოს პეიზაჟებია.

[[1930]] და [[1940]]-იან წლებში ო'კიფის რეპუტაცია სწრაფად იზრდება. მისი ნამუშევრები გამოფენილ იქნა ამერიკის უდიდეს და ყველაზე პრესტიჟულ გალერეებში. [[1942]] წელს ამერიკული ხელოვნების უიტნის მუზეუმის პროექტით მომზადდა მისი ნამუშევრების კატალოგი. [[1943]] წელს [[ჩიკაგოს ხელოვნების ინსტიტუტი|ჩიკაგოს ხელოვნების ინსტიტუტში]], ხოლო [[1946]] წელს ნიუ-იორკის [[თანამედროვე ხელოვნების მუზეუმი (ნიუ-იორკი)|თანამედროვე ხელოვნების მუზეუმში]] (მომა) (პირველად მუზეუმის ისტორიაში ქალისთვის) მოეწყო მისი გამოფენა სახელწოდებით ''ერთი-ქალის რეტროსპექტივა''. ამავე პერიოდში მრავალი უნივერსიტეტი მას საპატიო ხარისხს ანიჭებს, რომელთა შორის პირველი [[უილიამ და მერის კოლეჯი]] (ვირჯინია) იყო.

[[1946]] წელს შტიგლიცის გარდაცვალების შემდეგ ო'კიფი რამდენიმე წელს ნიუ-იორკის შტატის მამულში ატარებს, [[1949]] წელს კი [[ნიუ-მექსიკო|ნიუ-მექსიკოში]] გადადის სამუდამოდ. მისი შტიგლიცის შემდგომი პერიოდის ნამუშევრები არანაკლებ მომხიბლავია, თუმცა, როგორც მიიჩნევენ, მათ აკლია ადრეული ნამუშევრების ემოცია და აღტაცება. ამ პერიოდს განეკუთვნება ნამუშევრები აბიქუიაში მისი მიწური სახლის კედლის გამოსახულებით, [[1958]] წლის &quot;სიკვდილის კიბე მთვარისკენ&quot;, მისი საზღვარგარეთ პირველი მგზავრობის შემდეგ კი ნამუშევართა სერია ღრუბელთა ზემოთ ცის პანორამებით (თვითმფრინავის ფანჯრიდან დანახული).

[[სურათი:mylastdoor.jpg|thumb|left|ჩემი ბოლო კარი, 1954]] [[1962]] წელს ის არჩეულ იქნა ამერიკის ხელოვნებისა და მწერლობის აკადემიის წევრად. 60-იანი წლების ბოლოსკენ მისი მხედველობა მკვეთრად უარესდება და [[1972]] წელს ის უკვე თითქმის ვეღარ ხედავს. [[1973]] წელს ის ხუან ჰამილტონს ხვდება, რომელიც მას საშინაო საქმეებში ეხმარება. ჰამილტონი შემდგომში მისი ახლო კომპანიონი ხდება. ჰამილტონი ეხმარება ო'კიფს მისი ბოლო ნამუშევრების დასრულებაში. [[1976]] წელს გამოიცა წიგნი მისი მოღვაწეობის შესახებ, რომელსაც შემდგომში ვიდეო-დანართიც დაემატა. ო'კიფი დაუხმარებლად ზეთოვანი საღებავებით მუშაობას [[1972]] წლამდე, აქვარელებით და ნახშირით [[1978]], ხოლო გრაფიტით [[1984]] წლამდე ახერხებს.

[[1984]] წელს ო'კიფი ჰამილტონთან სანტა-ფეში გადადის სამედიცინო დაწესებულებებთან სიახლოვის გამო. ჰამილტონმა მოამზადა ო'კიფის ანდერძი, რომლის მიხედვითაც მთელი ო'კიფის ქონება მას დარჩა. ო'კიფი გარდაიცვალა სენტ-ვინსენტის ჰოსპიტალში, სანტა-ფე, [[1986]] წლის [[6 მარტი|6 მარტს]]. ანდერძის თანახმად კრემაციის შემდეგ მისი ფერფლი სულთა რანჩოზე მიმოაბნიეს.

==მემკვიდრეობა==
ო'კიფის გარდაცვალების შემდეგ მისი ოჯახი ანდერძის გადახედვას ითხოვს, შედეგად ჰამილტონი მხილებულ იქნა ო'კიფზე უკანონო ზეგავლენის მოხდენის ბრალდებით. სასამართლოს გადაწყვეტილებით შეიქმნა არასამთავრობო ფონდი, რომლის მიზანი ხელოვანის დანატოვარის [[2005]] წლისთვის ჯორჯია ო'კიფის მუზეუმისთვის გადაცემა იყო. მუზეუმი შექმნილ იქნა სანტა-ფეში [[1997]] წელს. მისი პირადი წერილები და საქმიანი ქაღალდები იელის ბაინეკის ბიბლიოთეკას გადაეცა.

ჯორჯია ო'კიფს 10 საპატიო დოქტორის ხარისხი მიენიჭა. მის ცხოვრებასა და შემოქმედებაზე რამდენიმე თეატრალური დადგმა და წიგნი დაწერილა. აშშ-ის საფოსტო სერვისმა მას მიუძღვნა საფოსტო მარკა &quot;წითელი მიხაკი ([[1927]])&quot;.

ო'კიფის მუდმივი კოლექციები გამოფენილია [[თანამედროვე ხელოვნების მუზეუმი (ნიუ-იორკი)|თანამედროვე ხელოვნების მუზეუმში]] (მომა), [[უითნის ამერიკის ხელოვნების მუზეუმი|უითნის ამერიკის ხელოვნების მუზეუმში]], [[მეტროპოლიტენის ხელოვნების მუზეუმი|მეტროპოლიტენის ხელოვნების მუზეუმში]], ნიუ-იორკში; [[ჩიკაგოს ხელოვნების ინსტიტუტი|ჩიკაგოს ხელოვნების მუზეუმში]]; [[ბოსტონის სახვითი ხელოვნების მუზეუმი|ბოსტონის სახვითი ხელოვნების მუზეუმში]]; [[ფილადელფიის ხელოვნების მუზეუმი|ფილადელფიის ხელოვნების მუზეუმში]]; და [[აშშ-ის ხელოვნების ეროვნულ გალერეა|ხელოვნების ეროვნულ გალერეაში]], ვაშინგტონი, კოლუმბიის ოლქი.

[[1999]] წელს ორ წიგნად გამოცემულ იქნა ჯორჯია ო'კიფის ნამუშევართა კატალოგი სახ. Georgia O'Keeffe : Catalogue Raisonné, მისივე სახელობის მუზეუმის კურატორის ბარბარა ლინის მიერ. კატალოგში აღწერილია 2.045 ობიექტი, შექმნილი ო'კიფის მიერ [[1901]]-[[1984]] წლებში.

==რესურსები ინტერნეტში==
[http://www.okeeffemuseum.org/indexflash.php ჯორჯია ო'კიფის მუზეუმის ვებ-გვერდი]


[[კატეგორია:ამერიკელები]]
[[კატეგორია:მხატვრები]]
[[კატეგორია:დაბადებული  1887]]
[[კატეგორია:გარდაცვლილი  1986]]

[[de:Georgia O'Keeffe]]
[[el:Τζώρτζια Ο'Κήφι]]
[[en:Georgia O'Keeffe]]
[[es:Georgia O'Keeffe]]
[[fr:Georgia O'Keeffe]]
[[ja:ジョージア・オキーフ]]
[[no:Georgia O'Keeffe]]
[[simple:Georgia O'Keeffe]]
[[sv:Georgia O'Keeffe]]
[[tl:Georgia O'Keeffe]]
