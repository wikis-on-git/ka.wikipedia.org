'''თეოფილე ხუცესმონაზონი''', XI საუკუნის II ნახევრის და XIII საუკუნის დამდეგს [[ქართველები|ქართველი]] მწერალი, მთარგმნელი.

მოღვაწეობდა [[კონსტანტინოპოლი|კონსტანტინოპოლში]], ღვთისშობლის მონასტერში. თავის მოძღვრად და მასწავლებლად თვლიდა [[გიორგი მთაწმინდელი|გიორგი მთაწმინდელს]]. ლიტერატურული მოღვაწეობა დაუწყია მეფე [[გიროგი II|გიროგი II-ის]] დავალებით არაუადრეს [[1073]] წელს. მარიამ დედოფლისეული "ქართლის ცხოვრების" მინაწერის თანახმად, [[1114]] იგი [[ეფრემ მცირე|ეფრემ მცირესთან]], [[არსენ იყალთოელი|არსენ იყალთოელთან]] და [[იოანე ტარიჭისძე|იოანე ტარიჭისძესთან]] ერთად ჩამოსულა საქართველოში.

თეოფილე ხუცესმონაზონს მეტად ნაყოფიერად უმოღვაწია სასულიერო მწერლობის მრავალ დარგში. მას დიდი წვლილი მიუძღვის [[მეტაფრასი|მეტაფრასული]] მწერლობის განვითარებაში. თარგმნა მეტაფრასული ხასიათის [[ჰაგიოგრაფია|ჰაგიოგრაფიული]] და [[ჰომილეტიკა|ჰომილეტიკური]] თხზულებანი, მ.შ. აღსანიშნავია [[სვიმეონ მეტაფრასტი|სვიმეონ მეტაფრასტის]] საკითხავები (სექტემბრის, ნოემბრის და დეკემბრის თვეთა), აგრეთვე ეპიფანე კვიპრელის, ანასტასი სინელის, კირილე ალექსანდრიელის, იოანე ოქროპირის თხზულებანი. მასვე ეკუთვნის თეოდორიტე კვირელისა და ეპიფანე კვიპრელის დოგმატიკური თხზულებათა ტარგმანები. ეგზეტიკურ თხზულებათაგან მისი თარგმნილია იოანე ოქროპირისეული კომენტარები ძველი აღქმის წიგნებისა. თეოფილე ხუცესმონაზონის მთარგნელობით მოღვაწეობას დიდი მნიშვნელობა აქვს ქართულ-ბიზანტიური ლიტერატურის ურთიერთობის ისტორიისათვის. ზოგი მისი ნათარგმნი თხზულების ბერძნულ დედანს ჩვენამდე არ მოუღწევია, მ.შ. უნდა აღინიშნოს თეოდორიტე კვირელის "აღსარება მართლისა სარწმუნოებისა" და [[ილარიონ ქართველი|ილარიონ ქართველის]] "ცხოვრების" მეტაფრასული რედაქცია.

[[კატეგორია:ქართველები]]
[[კატეგორია:ქართველი მწერლები]]
