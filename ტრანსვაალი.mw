'''ტრანსვაალი''' (სიტყვ. რუხი მდინარის იქით) [[სამხრეთ აფრიკა|სამხრეთ აფრიკის]] პროვინცია იყო [[1910]] – [[1994]] წლებში. პროვინცია უკვე აღარ არსებობს და მისი ტერიტორია მთლიანად ან ნაწილობრივ ქმნის პროვინციებს - გოტენგი, ჩრდილო-დასავლეთი, ლიმპოპო და მპუმალანგა.

===ისტორია===
ტრანსვაალი კოლონიზებულ იქნა ბოერთა მიერ, რომელნიც ბრიტანელთა მიერ დომინირებული კეიპ კოლონიიდან წამოვიდნენ [[1830]] და [[1840]]-იან წლებში. მათ ადვილად დაიმორჩილეს ადგილობრივი აბორიგენები და რამდენიმე რესპუბლიკა ჩამოაყალიბეს ბრიტანეთის კონტროლს გარეთ. 1850-იანებში, ბრიტანეთთან შეთანხმების შედეგად ჩამოყალიბდა დამოუკიდებელი სამხრეთ აფრიკის რესპუბლიკა (ზარი) დღევანდელი ტრანსვაალის ტერიტორიაზე. ბრიტანეთმა ზარის ანექსია მოახდინა [[1877]] წელს, საკუთარი თავდაცვის მოსაზრებით, თუმცა ზარი ისევ ახერხებს დამოუკიდებლობის აღდგენას [[1881]] წელს [[ბოერთა პირველი ომი|ბოერთა პირველი ომის]] შემდეგ. 1885 წლიდან, ვიტვოთერსრანდში ოქროს უზარმაზარი საბადოს  აღმოჩენამ ტრანსვაალში უცხოელთა დიდი ნაკადის გადმოსახლება გამოიწვია. ბრიტანელთა ანექსიის შიშით ბოერებმა თავად მიიტანეს იერიში მათზე 1899 წელს. [[ბოერთა მეორე ომი]] დასრულდა ტრანსვაალის ბრიტანეთის იმპერიაში გაერთიანებით 1900 წელს. 10 წლით გვიან კი ბოერთა რესპუბლიკა შეუერთდა კეიპ კოლონიას სამხრეთ აფრიკის კავშირის სახით.

1961 წელს, სამხრეთ აფრიკის პირველი საყოველთაო არჩევნების შემდეგ, ყოფილი პროვინციები და რეგიონები აღდგენილ იქნა და ტრანსვაალის პროვინცია როგორც ასეთი აღარ არსებობს.

===გეოგრაფია===
ტრანსვაალის პროვინცია მდებარეობს მდ. ვაალის სამხრეთ და მდ. ლიმპოპოს ჩრდილოეთით (მიახლ. 22 ½ და 27 ½ ს, და 25 და 32 ა). სამხრეთით ის ესაზღვრება ორანჯის თავისუფალი შტატისა და ნატალის პროვინციებს, დასავლეთით კეიპის პროვინციას და ბუხენვალდის პროტექტორატს ([[ბოტსტვანა]]), ჩრდილოეთით როდეზიას ([[ზიმბაბვე]]), და აღმოსავლეთით პორტუგალიურ აღმ. აფრიკას ([[მოზამბიკი]]) და [[სვაზილენდი|სვაზილენდს]].

ტრანსვაალის ქალაქები:
*[[ჰაიდელბერგი]]
*[[იოჰანესბურგი]]
*[[მესინა]]
*[[ნელსპრუიტი]]
*[[პიტერსბურგი]]
*[[პრეტორია]]
*[[ვერეენიგინგი]]

[[კატეგორია:სამხრეთ აფრიკა]]
[[კატეგორია:აფრიკა]]
[[კატეგორია:გეოგრაფია]]
