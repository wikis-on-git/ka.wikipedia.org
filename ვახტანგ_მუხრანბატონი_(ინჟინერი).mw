'''ვახტანგ დავითის ძე მუხრანბატონი''' (''ბაგრატიონ-მუხრანსკი'') (* [[1817]], თბილისი  ―      † 1892, დაკრძალულია [[სვეტიცხოველი|სვეტიცხოველში]]), [[ქართველები|ქართველი]] ინჟინერ-მშენებელი. განათლება მიიღო [[ხარკოვი|ხარკოვში]]. [[1847]]-[[1856]] მუშაობდა მიმოსვლის გზათა საზოგადო შენობათა კორპუსის VIII ოლქში ([[თბილისი|თბილისში]]) და კავკასიის მთავარმართლებლობის სახელმწიფო ქონებათა ინსპექციაში ინჟინერ-ჰიდრავლიკოსად. [[1849]] წელს მისი ხელმძღვანელობით დამთავრდა [[ერეკლე II|ერეკლე II-ის]] დროს დაწყებული ივრის სარწყავი არხის მშენებლობა, ამის აღსანიშნავად სართიჭალასთან ააგეს ობელისკი. [[1850]]-[[1854]] მუხრანბატონმა აღადგინა ხიდი [[ხრამი|მდინარე ხრამზე]], [[1851]]-[[1854]] კი ააგო ახალი ხიდი [[ალგეთი|მდინარე ალგეთზე]] (ძველი ხიდის საძირკვლებზე). [[1856]]-იდან მუშაობდა სამუშაოთა უფროსად თბილისის საგუბერნიო სამშენებლო კომისიაში. XIX საუკუნის 60 წლებში მუხრანბატონს მიენიჭა ინჟინერ-პოდპოლკოვნიკის წოდება. [[1866]] წელს გადაიყვანეს [[პეტერბურგი|პეტერბურგის]] გზათა სამინისტროში. რუსეთში მოღვაწეობის პერიოდში მიიღო "დეისტვიტელნი სტატსკი სოვეტნიკის" წოდება.


[[კატეგორია:ქართველები]]
[[კატეგორია:ქართველი მშენებლები]]
[[კატეგორია:დაბადებული  1817]] 
[[კატეგორია:გარდაცვლილი  1892]]
