[[სურათი:Saakadze-giorgi.gif|thumb|right|გიორგი სააკაძე]]
'''სააკაძე, გიორგი''' სიაუშის ძე, დიდი მოურავი (* დაახლ. [[1570]], სოფ. [[ფელი]] ―    † [[3 ოქტომბერი]], [[1629]], [[თბილისი]]), საქართველოს პოლიტიკური და სამხედრო მოღვაწე. საქართველოს გაერთიანებისათვის აქტიური მებრძოლი. 

სააკაძის წინაპრები სამეფო აზნაურები იყვნენ და თეძმის ხეობაში ჰქონდათ ფეოდალური სამფლობელო, რომლის ცენტრი იყო სოფ. ნოსტე. იქ ჰქონდა სასახლე ციხე-კოშკით და კარის ეკლესია, სოფ. ერთაწმინდას კი - საგვარეულო მონასტერი. სააკაძის სამფლობელოში 40-მდე სოფელი შედიოდა იქ მცხოვრები ყმა გლეხებითა და მსახურებით (რომელთა ნაწილი შემდეგ გააზნაურდა). 

სააკაძეს იმ დროის შესაფერისი განათლება ჰრონდა მიღებული. იცოდა [[სპარსული ენა | სპარსული]] და [[თურქული ენა | თურქული]] ენები. გამოირჩეოდა სამხედრო საქმის დიდი ცოდნითა და განსაკუთრებული ორგანიზატორული ნიჭით. სამოღვაწეო ასპარეზზე გამოვიდა XVI საუკუნის 90-იან წლებში, [[სიმონ I |სიმონ  I-თან]] ერთად იბრძოდა ოსმალო დამპყრობლების წინააღმდეგ. [[1600]]-[[1606]] [[გიორგი X | გიორგი X-ის]] თანამებრძოლი იყო. სააკაძის სამხედრო და სახელმწიფოებრივ ნიჭს ფართო გასაქანი მიეცა [[ლუარსაბ II | ლუარსაბ II-ის]] მეფობაში. იგი თბილისის ([[1608]]-იდან), ცხინვალისა და დვალეთის მოურავი იყო. შინაფეოდალური ბრძოლების აღკვეთა და თავადების ალაგმვა, ე.წ. "ბატონყმური რიგის" დაცვა, ცენტრალური ხელისუფლების გაძლიერება, საქართველოს გაერთიანებაზე ზრუნვა სააკაძის მოღვაწეობის მთავარ მიზანს შეადგენდა. ამ საქმეში მას მხარს უჭერდა აზნაურობა და ზოგიერთი თავადი, რომელთაც სააკაძის "მოკიდებული კაცნი" (სააკაძის დასი ან "პარტია") ეწოდებოდა. მასვე ეხმარებოდნენ ვაჭარ-ხელოსნები და ნაწილობრივ გლეხობაც. 

სააკაძის დასი საკმაოდ ძლიერი პოლიტიკური დაჯგუფება იყო [[1608]]-[[1612]] წლებში. ამას ხელი შეუწყო იმანაც, რომ ლუარსაბ II-მ ცოლად შეირთო სააკაძის და ([[1611]]), სააკაძემ და მისმა მომხრეებმა შეძლეს ცენტრალური ხელისუფლების ერთგვარი განმტკიცება და ქართლის თავდაცვისუნარიანობის აღდგენა, რამაც განაპირობა ქართლის გამარჯვება [[ტაშისკარის ბრძოლა 1609 |ტაშისკარის ბრძოლაში]] ([[1609]]). სააკაძისა და მისი მომხრეებს ძლიერი მოწინააღმდეგე ჰყავდათ დიდ თავადთა მრავალრიცხოვანი ჯგუფის სახით, რომელსაც [[ციციშვილი , ფარსადან | ფარსადან ციციშვილი]] და [[ბარათაშვილი, შადიმან  | შადიმან ბარათაშვილი]] ხელმძღვანელობდნენ. ფეოდალური კლასის შიგნით, მის რეაქციულ და პროგრესულ ფრთას შორის ბრძოლაში სააკაძე პროგრესული საქმის მეთაურად გამოდიოდა. მის შესახებ არებული სხვადასხვა აზრი ამ ორი ერთმანეთის საწინააღმდეგო პოლიტიკური დასის შეხედულებებს გამოხატავს. მას საფუძვლად კლასობრივი თვალსაზრისო უდევს. სააკაძის მოწინააღმდეგებმა შეძლეს მეფის მიმხრობა და სააკაძის საწინააღმდეგო შეთქმულების მოწყობა. [[1612]] წლის 20 მაისს შეთქმულები თავს დაესხნენ სააკაძეს [[წავკისი |წავკისში]], მაგრამ იგი გადარჩა და თავი [[სპარსეთი | სპარსეთს]] შეაფარა. მისი ყმა-მამული თავადებმა დაიტაცეს. [[აბას I | შაჰ-აბას I-ის]] კახეთში ლაშქრობის დროს ([[1614]]-[[1617]]) სააკაძე ცდილობდა შერიგებოდა თავის მტრებს, რომ საჭიროების შემთხვევაში ქართლს შეძლებოდა თავდაცვა, მაგრამ ეს შეუძლებელი აღმოჩნდა. სააკაძის მტრები შაჰის სამსახურში ჩადგნენ და ერთხელ კიდევ სცადეს მისი მოკვლა ([[1615]]). 

[[1619]] შაჰ-აბას I-მა სააკაძე დანიშნა ქართლის ხანის [[სიმონ II | სიმონ II-ის]] ვექილად (რწმუნებული). საქართველოში ჩამოსვლისთანავე იგი შეუდგა აჯანყებისათვის მზადებას. შეურიგდა თავის ყოფილ მტრებს - ფარსადან ციციშვილს, [[ჯავახიშვილი, ქაიხოსრო | ქაიხოსრო ჯავახიშვილს]]; "ერთგულების ფიცის წიგნები" მიიღო მროველი ეპისკოპოსის დომენტისა და ბარძიმ ამილახვრისაგან; დაუკავშირდა იმერთა მეფეს [[გიორგი III, კონსტანტინე მეფის ძე | გიორგი III-ს]] და გამარჯვების შემთხვევაში ქართლის ტახტი აღუთქვა; დაუმოყვრდა ოსმალთა დიდმოხელეს, სამცხის ათაბაგთა ჩამომავალს ფარად-ფაშას, რომელსაც შეეძლო აჯანყების შემთხვევაში სააკაძე ოსმალეთის მთავრობასთან დაეკავშირებინა დახმარების მიღების მიზნით; შეაკეთეს ციხეები, ხიდები და გზები, აშენებდნენ სოფლებსა და სხვა. მოსალოდნელი აჯანყების თავიდან ასაცილებლად შაჰ-აბას I-მა [[1625]] ადრიან გაზაფხულზე დიდი არმია გამოგზავნა საქართველოში ყარჩიხა-ხანის სარდლობით. მისი მიზანი იყო კახელების მთლიანად გაწყვეტა და ქართველთა ირანში გადასახლება. სააკაძის მიერ გაწეულმა დიდმა სამზადისმა განაპირობა აჯანყების წარმატება. [[1625]] წლის 25 მარტს აჯანყებულებმა სააკაძის მეთაურობით თითქმის მთლიანად გაწყვიტეს მტრის მთავარი ძალები [[მარტყოფის ბრძოლა 1625 | სოფ. მარტყოფთან]]. აჯანყების გამარჯვების შემდეგ ქართლ-კახეთის მეფედ მიიწვიეს [[თეიმურაზ I]]. [[მარაბდის ბრძოლა 1625 | მარაბდის ბრძოლაში]] ([[1625]]) ქართველთა დამარცხების შემდეგ სააკაძე მთელი ზაფხულის განმავლობაში განაგრძობდა პარტიზანულ ბრძოლებს. ერთ-ერთ ბრძოლაში ქსნის ხეობაში სააკაძემ და მისმა მომხრეებმა ირანელთა 12 ათასიანი ლაშქარი გაანადგურეს. ქართლ-კახეთის [[1625]] აჯანყების დროს სპარსელებს საქართველოში  სულ დაახლოებით 60 ათასამდე მოლაშქრე დაკარგეს., რაც მთელი სპარსეთის სამხედრო ძალების ნახევარს შეადგენდა. შაჰ-აბას I ფაქტობრივად დამარცხდა და იძულებული გახდა ხელი აეღო თავისი მიზნების განხორციელებაზე. ქართველებმა კი დიდი მსხვერპლის ფასად გაიმარჯვეს და შეინარჩუნეს ფიზიკური არსებობა. მაგრამ მალე მოხდა განხეთქილება სააკაძესა და თეიმურაზ I-ს შორის, რასაც მოჰყვა [[ბაზალეთის ბრძოლა 1626 | ბაზალეთის ბრძოლა]] (1626). გამარჯვების შემთხვევაში სააკაძე აპირებდა ქართლ-კახეთის ტახტზე იმერეთის მეფის მემკვიდრის, ალექსანდრეს, დასმას, რასაც უნდა მოჰყოლოდა სამი სამეფოს (ქართლი, კახეთი,იმერეთი) ერთ სახელმწიფოდ გაერთიანება. ამ ბრძოლაში სააკაძე დამარცხდა და იძულებული გახდა ოსმალეთში გადახვეწილიყო, სადაც [[კონიის ვილაიეთი |კონიის ვილაიეთის]] მმართველად დანიშნეს. სააკაძე ოსმალეთის მხარეზე იბრძოდა სპარსეთის წინააღმდეგ. 

სააკაძის მიზანი იყო ოსმალთა დახმარებით სპარსეთის დამარცხება და საქართველოს განთავისუფლება. მას შემდეგ, რაც სააკაძემ ვერ მიიღო ოსმალთაგან დახმარება, გადაწყვიტა საქართველოში დაბრუნებულიყო. მაგრამ დიდი ვეზირის ხუსრევ-ფაშის ბრძანებით, სააკაძე, მისი პირმში ავთანდილი და 40-მდე მხლებელი შეიპყრეს და თავები მოჰკვეთეს. გამათ. ბრძოლაში, რომელსაც სააკაძე ხელმძღვანელობდა, აღმოსავლეთ საქართველოს მოსახლეობა ფიზიკურ განადგურებისაგან იხსნა.


[[კატეგორია:ქართველები]]
[[კატეგორია:დაბადებული  1570]]
[[კატეგორია:გარდაცვლილი  1629]]
