[[სურათი:5807.jpg|thumb|ილია ვეკუა]]
'''ილია ნესტორის ძე ვეკუა''' (* [[23 აპრილი]], [[6 მაისი]], [[1907]], [[შეშელეთი|სოფ. შეშელეთი]], [[გალის რაიონი]] ―   † [[2 დეკემბერი]], [[1977]], [[თბილისი]]), საბჭოთა ეპოქის [[ქართველები|ქართველი]] მათემატიკოსი და მექანიკოსი. ყოფილი [[სსრკ|სსრკ-ის]] მეცნიერებათ აკადემიის ([[1958]]) და საქართველოს მეცნიერებათა აკადემიის ([[1946]]) აკადემიკოსი, [[სოციალისტური შრომის გმირი]] ([[1969]]). საქართველოს მეცნიერებათა აკადემიის პრეზიდენტი (1972-1977), სკკპ წევრი 1943-დან, სსრკ-ის VII-IX მოწვევების უმაღლესი საბჭოს დეპუტატი.

ილია ვეკუამ საშუალო სკოლის დამთავრების შემდეგ ,  [[1925]] წელს , სწავლა განაგრძო [[თბილისის სახელმწიფო უნივერსიტეტი|თბილისის სახელმწიფო უნივერსიტეტის]] ფიზიკა-მათემატიკის ფაკულტეტზე. 

[[1930]] წელს მან წარმატებით დაამთავრა ფიზიკა-მათემატიკის ფაკულტეტი და რეკომენდაცია მიეცა [[ლენინგრადი|ლენინგრადის]] უნივერსიტეტის ასპირანტურაში ჩარიცხვისათვის. ასპირანტურის გავლის შემდეგ, [[1933]] წელს, ი. ვეკუა თბილისში დაბრუნდა და მუშაობა დაიწყო უნივერსიტეტში ფიზიკა-მათემატიკის ფაკულტეტზე. ის კითხულობდა ლექციებს თანამედროვე მათემატიკის მრავალ დარგში. ი. ვეკუა ერთ-ერთი აქტიური მონაწილე იყო სამეცნიერო სემინარებისა,  სადაც საკუთარი შედეგების შესახებ ხშირად გამოდიოდა მოხსენებით. აქედან დაიწყო მისი მრავალმხრივი პედაგოგიური მეცნიერული და ორგანიზატორული მოღვაწეობა. 

[[1937]] წელს ი. ვეკუამ თბილისის სახელმწიფო უნივერსიტეტში დაიცვა საკანდიდატო დისერტაცია თემაზე:  "დრეკადი ტალღების გავრცელება უსასრულო ფენაში".  იმავე წელს აირჩიეს დოცენტად. 

[[1939]] წელს ი. ვეკუმ წარმატებით დაიცვა სადოქტორო დისერტაცია თემაზე: "ელიფსური ტიპის დიფერენციალურ განტოლებათა ამოხსნების კომპლექსური წარმოდგენა და მისი გამოყენება სასაზღვრო ამოცანების ამოხსნისათვის".  [[1940]] წელს იგი უკვე [[პროფესორი|პროფესორია]]. [[1940]]-[[1944]] წლებში ი. ვეკუა უნივერსიტეტის ფიზიკა-მათემატიკის ფაკულტეტის  დეკანი იყო. 

[[1944]] წელს ი. ვეკუა საქართველოს მეცნიერებათა აკადემიის წევრ-კორესპონდენტად, ხოლო [[1946]] წელს აკადემიკოსად  აირჩიეს. 

[[1944]]-[[1947]] წლებში ი. ვეკუა იყო თბილისის სახელმწიფო უნივერსიტეტის პრორექტორი სამეცნიერო ნაწილში, [[1947]]-[[1951]] წლებში - თსუ—ის უმაღლესი  მათემატიკის კათედრის გამგე. [[1948]] წელს მან გამოაქვეყნა ფუნდამენტური  მონოგრაფია "ელიფსურ განტოლებათა ამოხსნის ახალი მეთოდები". ამ მონოგრაფიისათვის მას  [[1950]] წელს სსრკ-ის [[სსრკ-ის სახელმწიფო პრემია|სახელმწიფო]] და [[ლენინური პრემია|ლენინური]] ([[1963]]) [[პრემია]] მიეკუთვნა. 

[[1951]] წელს ი. ვეკუა [[მოსკოვი|მოსკოვში]] გადავიდა და იქ განაგრძო მეცნიერული მოღვაწეობა. [[1952]] წელს იგი ლომონოსოვის სახელობის მოსკოვის უნივერსიტეტის დიფერენციალური  განტოლებების კათედრის პროფესორად აირჩიეს, სადაც [[1959]] წლამდე იმუშავა. 

[[1958]] წელს ი. ვეკუა [[სსრკ-ის მეცნიერებათა აკადემია|სსრ კავშირის მეცნიერებათა აკადემიის]] ნამდვილ წევრად აირჩიეს. 

[[1959]]  წელს ი.ვეკუა ახალდაარსებული  ნოვოსიბირსკის უნივერსიტეტის პირველ რექტორად დაინიშნა. იყო ჟურნალ  "Сибирский математический журнал"-ის რედკოლეგიის წევრი.  [[1959]]-[[1961]] წლებში-ჟურნალ  "Вестник Академии наук СССР"- ის  რედკოლეგიის წევრი ,   სსრკ-ის მეცნიერებათა აკადემიის  ციმბირის განყოფილების ჰიდროდინამიკის ინსტიტუტის თეორიული განყოფილების გამგე და სხვ. 

[[1964]] წელს ი. ვეკუა თბილისში დაბრუნდა. მას პატივი ხვდა,  ორჯერ ყოფილიყო უნივერსიტეტის რექტორი - [[1953]] წლის ივლისიდან იმავე წლის სექტემბრამდე და [[1966]] წლის აპრილიდან [[1972]] წლის აპრილამდე. უნივერსიტეტში მან განახორციელა მრავალი ღონისძიება: დააარსა რამდენიმე  ახალი ფაკულტეტი,   კათედრა,   კაბინეტი,  [[1966]] წელს უნივერსიტეტთან შეიქმნა გამოყენებითი მათემატიკის პრობლემური ლაბორატორია,  რომელიც თანამედროვე ტექნიკური მოწყობილობით აღიჭურვა. მის ბაზაზე მოგვიანებით ჩამოყალიბდა გამოყენებითი მათემატიკის ინსტიტუტი,   რომლის დირექტორი ი. ვეკუა იყო. მისი გარდაცვალების შემდეგ ინსტიტუტს ილია ვეკუას სახელი მიენიჭა. 

[[1969]] წელს, როგორც გამოჩენილ მეცნიერსა და საზოგადო მოღვაწეს, ი. ვეკუას [[სოციალისტური შრომის გმირი|სოციალისტური შრომის გმირის]] წოდება მიენიჭა. დაჯილდოებული იყო 5 [[ლენინის ორდენი|ლენინის ორდენით]], [[საპატიო ნიშანი|"საპატიო ნიშნის"]] ორდენით და მედლებით

[[1972]] წლის  მაისში ი. ვეკუა საქართველოს მეცნიერებათა აკადემიის პრეზიდენტად აირჩიეს. ამ პოსტზე მან თავისი დიდი მასწავლებელი [[მუსხელიშვილი, ნიკოლოზ|ნიკო მუსხელიშვილი]] შეცვალა. 

ილია ვეკუა გარდაიცვალა [[1977]] წლის [[2 დეკემბერი | 2 დეკემბერს]] დაკრძალულია [[პანთეონი (მთაწმინდა)|მწერალთა და საზოგადო მოღვაწეთა მთაწმინდის პანთეონში]].

==რესურსები ინტერნეტში== 

[http://www.bonjour.ru/antilopa/vekua/vekua.htm ილია ვეკუა ]


[[კატეგორია:ქართველები]]
[[კატეგორია:ქართველი მეცნიერებები]]
[[კატეგორია:დაბადებული  1907]]
[[კატეგორია:გარდაცვლილი  1977]]
