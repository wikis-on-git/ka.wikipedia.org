'''ბალეტი''' (ფრანგულად ballet, მომდინარეობს იტალიურიდან) სცენური ხელოვნების სახეობა, რომლის შინაარსი გამოხატულია საცეკვაო–მუსიკალური ფორმით. ბალეტის ფესვები ხალხურ ცეკვაშია. მან ჩამოყალიბება დაიწყო მე–16 საუკუნეში ევროპაში. უმეტეს წილად ბალეტს საფუძვლად უდევს რაიმე სიუჟეტი, დრამატურგიული ჩანაფიქრი, ლიბრეტო, მაგრამ არის საბალეტო წარმოდგენები სიუჟეტების გარეშეც. საბალეტო ცეკვის ძირითადი სახეობებია კლასიკური და სახასიათო.

==ბალეტის ისტორია==

ბალეტი ჩაისახა [[აღორძინების ეპოქა|აღორძინების ეპოქაში]], [[იტალია|იტალიაში]] (მე-16 ს.) თავდაპირველად როგორც საცეკვაო სცენა მუსიკალური წარმოდგენისათვის, [[ოპერა|ოპერისათვის]]. აქედან იგი [[საფრანგეთი|საფრანგეთში]] გავრცელდა და სამეფო დღესასწაულების მდიდრულ სანახაობად გადაიქცა. პირველი ბალეტების ("დედოფლის კომედიური ბალეტი", [[1581]]) მუსიკალურ საფუძველს წარმოადგენდა ხალხური და სამეფო კარის ცეკვები. მე-17 საუკუნის მეორე ნახევარში ახალი თეატრალური ჟანრები, როგორებიცაა კომედია-ბალეტი, ოპერა-ბალეტი, რომელშიც დიდი ადგილი ეთმობა საბალეტო მუსიკას და მის დრამატიზებას. მაგრამ სცენური ხელოვნების დამოუკიდებელ სახედ ბალეტი მე-18 საუკუნის მეორე ნახევრიდან გვევლინება ცნობილი ფრანგი ბალეტმაისტერის ჟ.ჟ.ნოვერის წყალობით. ფრანგი განმანათლებლების ესთეტიკაზე დაყრდნობით მან შექმნა სპექტაკლი, რომელშიც შინაარსი გადმოიცემა დრამატულ-პლასტიკურ სახეებში და ამკვიდრებს მუსიკის აქტიურ როლს.

ბალეტის შემდგომი განვითარება [[რომანტიზმი|რომანტიზმის]] ეპოქაზე მოდის. ჯერ კიდევ მე-18 საუკუნის 30-იან წლებში ფრანგმა ბალერინამ კამარგომ დაამოკლა ქვედაბოლო და უარი თქვა ქუსლებიან ფეხსაცმელზე. ამან საბალეტო კოსტიუმი მსუბუქი და თავისუფალი გახადა, რამაც დიდად შეუწყო ხელი ცეკვის ტექნიკის სწრაფ განვითარებას. [[რუსეთის იმპერია|რუსეთის იმპერიაში]] ბალეტი შემოსვლას ჯერ კიდევ პეტრე 1-ლის დროს იწყებს, საიდანაც ის [[საქართველო|საქართველოშიც]] გავრცელდა. 

==ბალეტის შემოქმედებითი ჯგუფი==

*[[ბალეტმაისტერი]] – [[ბალერინა]] – [[ბალერონი]] – [[დიზაინერი]] – [[კომპოზიტორი]] – [[მოცეკვავე]] – [[სცენოგრაფი]] – [[ქორეოგრაფი]]


გამოჩენილი ბალეტმაისტერები:

*[[ბალანჩინი, ჯორჯ]]
*[[დიაგილევი, სერგეი]] 
*[[ივანოვი, ლევ]] 
*[[კიკალეიშვილი, ზურაბ]]
*[[ნურიევი, რუდოლფ]] 
*[[ჭაბუკიანი, ვახტანგ]]
*[[ჯავრიშვილი, დავით]]
.....

გამოჩენილი მოცეკვავეები:

*[[ანანიაშვილი, ნინო]]
*[[ბარიშნიკოვი, მიხაილ]]
*[[ნიორაძე, ირმა]]
*[[პავლოვა, ანა]]
....

==ცნობილი ბალეტები==

*[[ჟიზელი]], ა.ადანი, 1841
*[[მაკნატუნა]], პ.ჩაიკოვსკი, 1892
*[[გედის ტბა]], პ.ჩაიკოვსკი, 1895
*[[რომეო და ჯულიეტა]], ს.პროკოფიევი, 1938
*[[სპარტაკი]], ა.ხაჩატურიანი, 1968
*[[აბესალომ და ეთერი]], ზ.ფალიაშვილი, 1919
*[[დაისი]], ზ.ფალიაშვილი, 1923
....

==ქართული რესურსები ინტერნეტში==
*[http://chabukiani.iatp.ge  ვახტანგ ჭაბუკიანი]

[[კატეგორია:ცეკვა]]

[[bg:Балет]]
[[ca:Ballet]]
[[cs:Balet]]
[[da:Ballet]]
[[de:Ballett]]
[[en:Ballet]]
[[eo:Baleto]]
[[es:Ballet]]
[[fi:Baletti]]
[[fr:Ballet]]
[[fy:Ballet]]
[[he:בלט]]
[[hr:Balet]]
[[id:Balet]]
[[it:Balletto]]
[[ja:バレエ]]
[[ko:발레]]
[[nl:Ballet]]
[[no:Ballett]]
[[pl:Balet]]
[[pt:Balé]]
[[ru:Балет]]
[[sl:Balet]]
[[sr:Балет]]
[[sv:Balett]]
[[tt:Balet]]
[[uk:Балет]]
[[vi:Kịch múa]]
[[zh:芭蕾舞]]
