'''ოთარ რევაზის ძე ამილახვარი''' (―    †  [[1827]]), აღმოსავლეთ საქართველოს პოლიტიკური მოღვაწე XVIII საუკუნის უკანასკნელ მეოთხედში. [[საამილახორო|საამილახვროს]] უფროსი, ზემო ქართლის [[სადროშე|სადროშოს]] სარდალი, გორის [[მოურავი]].

[[1789]] ამილახვარის წინააღმდეგ გამოვიდნენ მისი სიმკაცრით უკმაყოფილო გორელები. [[ერეკლე II|ერეკლე II-მ]] დასაჯა უკმაყოფილონი, მაგრამ ამილახვარს უბრძანა დაეცვა ბატონყმობის კანონით დადგენილი ნორმები. ამილახვარმა გააშენა სოფ.[[ორჭობი]], გაიყვანა ახალი სარწყავი არხები და აღორძინებულ ადგილებში დაასახლა ტყვეობიდან გამოსყიდული გლეხები. [[1785]] იბრძოდა საქართველოში შემოჭრილი [[ომარ-ხანი|ომარ-ხანის]] წინააღმდეგ. [[1795]] მონაწილეობდა [[კრწანისის ბრძოლა 1795|კრწანისის ბრძოლაში]]. ერეკლე II-ის გარდაცვალების შემდეგ ამილახვარის ძალაუფლება შეიზღუდა. ბატონიშვილებს შორის ტახტისათვის ატეხილ ბრძოლაში ემხრობოდა [[დარეჯანი დედოფალი|დარეჯან დედოფლის]] ჯგუფს, მხარს უჭერდა თავის სეძეს [[იულონ ბატონიშვილი|იულონ ბატონიშვილს]]. ამის გამო [[1801]] წლის თებერვალს დაკარგა ამილახორობა.

[[კატეგორია:ქართველები]]
[[კატეგორია:ქართველი პოლიტიკური მოღვაწეები]]
[[კატეგორია:გარდაცვლილი  1827]]
