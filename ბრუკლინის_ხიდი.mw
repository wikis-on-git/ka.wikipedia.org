[[სურათი:Brooklyn Bridge.jpg|thumb|300px|ბრუკლინის ხიდი.]] '''ბრუკლინის ხიდი''' (თავდაპირველად ''ნიუ-იორკ - ბრუკლინის ხიდი'') ერთ-ერთი უძველესი დაკიდული ხიდია [[აშშ]]-ში და გადაჭიმულია 1.834 მ-ით მდინარე ისტზე [[მანჰეტენი|მანჰეტენსა]] და [[ბრუკლინი|ბრუკლინს]] შორის. მშენებლობის დასრულების ჟამს ის იყო უდიდესი დაკუდული ხიდი მსოფლიოში და ასევე პირველი ლითონის ბაგირებით დაკიდული ხიდი.

მშენებლობა დაიწყო [[1869]] წელს. ბრუკლინის ხიდი დასრულებულ იქნა 14 წლის შემდეგ და გაიხსნა [[1883]] წლის [[24 მაისი|24 მაისს]]. პირველ დღეს მასზე 1800 მანქანამ და 150.300 ადამიანმა გადაიარა. ხიდის მთავარი ნაწილის სიგრძე მდინარე ისტზე 486 მეტრია. ხიდის მშენებლობა $18 მილიონი დაჯდა და მასზე მუშაობისას დაახ. 27 ადამიანი დაიღუბა. გახსნიდან ერთ კვირაში, 30 მაისს, გავრცელებულმა ჭორმა ხიდის ჩავარდნის შესახებ მასზე მყოფ ადამიანთა შორის პანიკა გამოიწვია და შეხლა-შემოხლის შედეგად 12 ადამიანი დაიღუპა.

გახსნის მომენტში ეს ხიდი ყველაზე გრძელი იყო მსოფლიოში და მას შემდეგ იგი ქალაქის ერთ-ერთ უმთავრეს ღირსშესანიშნაობად იქცა. 1980-იანი წლებიდან ხიდის ქვეშ ღამის განათება დამონტაჟდა მისი არქიტექტურული თვისებების გამოსაჩენად. არქიტექტურული სტილი [[გოთიკა|გოთურია]], დამახასიათებელი წაწვეტებული არკებით ქვის კოშკებში გასასვლელების თავზე.

ხიდის პროექტი ეკუთვნის არქიტექტურულ ფირმას, რომლის მფლობელი ჯონ აუგუსტუს როულინგი იყო [[ტრენტონი|ტრენტონიდან]], [[ნიუ-ჯერსი]]. როულინგმა საკუთარ ფირმასთან ერთად მანამდე რამდენიმე მცირე ზომის დაკუდული ხიდი ააგო ([[ცინცინატი|ცინცინატიში]], [[ოჰაიო]] და ვაკოში, [[ტექსასი]]) რომელიც ბრუკლინის ხიდის საინჟინრო პროტოტიპები იყო.

{{არქიტექტურა}}
[[კატეგორია:ხიდები]]
[[კატეგორია:ნიუ-იორკის არქიტექტურა]]

[[da:Brooklyn Bridge]]
[[de:Brooklyn Bridge]]
[[en:Brooklyn Bridge]]
[[fr:Pont de Brooklyn]]
[[he:גשר ברוקלין]]
[[it:Ponte di Brooklyn]]
[[ja:ブルックリン橋]]
[[lb:Brooklyn Bréck]]
[[nl:Brooklyn Bridge]]
[[no:Brooklyn Bridge]]
[[pt:Ponte de Brooklyn]]
[[sv:Brooklyn Bridge]]
[[tr:Brooklyn Köprüsü]]
