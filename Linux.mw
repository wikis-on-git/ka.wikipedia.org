'''ლინუქსი''' (Linux) წარმოადგენს მრავალფუნქციონალურ მძლავრ უფასო ოპერაციულ სისტემას, რომელიც [[იუნიქსი|იუნიქსის]] ([[UNIX]]) მაგვარი [ოპერაციული სისტემა|ოპერაციული სისტემების] ერთ-ერთ ნაირსახეობაა. [[ოპერაციული სისტემა]] UNIX შეიქმნა სამოციან წლებში, კომპანია [[ბელ ლაბსი|ბელ ლაბსის]] ([[Bell Labs]]) (ამჟამად [[AT&T Bell Laboratories]]) მიერ.

UNIX-ის შექმნისას გათვალისწინებული იქნა მისი [მულტიპლატფორმული ოპერაციული სისტემა|მულტიპლატფორუმულ ოპერაციულ სისტემად] ჩამოყალიბება, 
ანუ უნდა ყოფილიყო შესაძლებელი მისი სხვადასხვა არქიტექტურის მანქანებზე უპრობლემოდ მუშაობა. 
სწორედ მისმა [[მულტიპლატფორმულობა|მულტიპლატფორმულობამ]] განაპირობა UNIX-ის უდიდესი პოპულარულობა. UNIX-ის პოპულარულობასთან ერთად სხვადასხვა კომპანიებმა დაიწყეს UNIX-ის ბაზაზე [[ოპერაციული სისტემა|ოპერაციული სისტემების]] შექმნა.

==შექმნის ისტორია==
[[სურათი:Linus Torvalds.jpeg|thumb|right|ლინუს ტორვალდსი, ლინუქსის ძირითადი შემქმნელი]]
Linux არის თავისუფალად გავრცელებადი [[GPL]] ლიცენზიაზე დამყარებული ოპერაციული სისტემა, რომელიც შეიქმნა UNIX მაგვარი ოპერაციული სისტემა [[Minix]]-ის ბაზაზე. მისი თავდაპირველი შემქმნელია [[ფინეთი|ფინეთის]] [[ჰელსინკის უნივერსტიტეტი|ჰელსინკის უნივერსტიტეტის]] სტუდენტი [[ტორვალდსი, ლინუს|ლინუს ტორვალდსი]] (Linus Torvalds).

Linux შექმნილია მრავალრიცხოვან UNIX პროგრამისტთა და ინტერნეტის ქსელში მომუშავე ენთუზიასტთა დახმარებით. მასში არ არის გამოყენებული AT&T UNIX-ის პროგრამული კოდი, ასევე არც ერთი სხვა UNIX-ის პროგრამული კოდი. Linux-ის მეტი წილი პროგრამები შექმნილია [[GNU Free Software Foundation]] პროექტის ჩარჩოში, [[კემბრიჯი|კემბრიჯში]], [[მასაჩუსეტსი]], თუმცა მის შექმნაში ასევე მონაწილეობა თითქმის მთელი მსოფლიოს პროგრამისტებმა მიიღეს. აღსანიშნავია ისიც, რომ Linux-ის ბაზაზე შექმნილი პროგრამების უმეტესობა არის [[ღია კოდი|ღია პროგრამული კოდით]] (open source) და ამასთან უფასოა. 0.01 ვერსიის Linux-ის გამოჩენისას არასდროს არ გაკეთებულა ოფიციალური განცხადება მისი შექმნის თაობაზე, 0.01 ვერსიის პროგრამული წყარო, [[პროგრამის კოდი|პროგრამის კოდის]] ნორმალური შესრულების შესაძლებლობასაც კი არ იძლეოდა და მიუთითებდა იმაზე, რომ მომხმარებელი მიმართავდა Minix მანქანას. ეს მისი (Linux) [[კომპილირება|კომპილირებისა]] თუ სრულყოფის შესაძლებლობას იძლეოდა.

[[1991]] წლის 5 ნოემბერს ლინუსმა "ოფიციალურად" განაცხადა Linux-ის 0.02 ვერსიის გამოსვლის თაობაზე. მიუხედავად ამისა, ეს ისევ განიხილებოდა როგორც მორიგი ექსპერიმენტებისათვის განკუთვნილი [[ოპერაციული სისტემა]]. ძირითადად ყურადღება დაეთმო სისტემის [[ბირთვის]] (kernel) დახვეწას, არანაირი ყურადღება არ ექცეოდა რიგით მომხმარებელთათვის მასთან მუშაობის უზრუნვეყოფას, არ მოხდა სისტემის [[დოკუმენტირება|დოკუმენტირების]] ტირაჟირება. ეს შემდეგმა გარემოებებმა განაპირობა: [[ოპერაციული სისტემა]] უნდა გამხდარიყო დამოუკიდებელი, არ ყოფილიყო საჭიროება შემდგომი ვერსიების Minix-ზე კომპილირება-სრულყოფისა.

0.03 ვერსიაზე მუშაობის დამთავრების შემდეგ ლინუსმა მომდევნო ვერსიას პირდაპირ მიანიჭა 0.10 ნომერი, ვინაიდან იმ დროისათვის პროექტზე უკვე საკმაო რაოდენობის ხალხი მუშაობდა და ბევრი რამ დაიხვეწა.

[[1992]] წლის მარტში ტესტირების სტადიაში მყოფი ოპერაციული სისტემის ვერსიების რამდენიმეჯერ გადახედვის შემდეგ ახალ შექმნილ ვერსიას ამჯერად 0.95 ნომერი მიენიჭა, რითაც ლინუსმა მიანიშნა, რომ მალე შესაძლებელი იქნებოდა "ოფიციალური" ვერსიის გამოსვლაზე განაცხადის გაკეთება. დაახლოებით წელიწადნახევრის შემდეგ [[1993]] წლის დეკემბერში Linux-ის ვერსიის ნომერი უკვე 0.99.pl14 იყო, რაც გახდა საწინდარი იმისა, რომ სულ მალე გამოვიდოდა უკვე ნამდვილად ოფიციალური სტაბილური ვერსია 1.0, რაც [[1994]] წელს მოხდა კიდეც. დღეისთვის Linux-ის მიმდინარე ვერსია არის 2.6.x, რომელიც [[2004]] წელს გამოვიდა და ამჟამადაც გრძელდება მასზე მუშაობა. (არ უნდა აგვერიოს Linux-ის ვერსიები დისტრიბუტივების ვერსიებში, მაგ. [[Red Hat 7.3]] ან [[Mandrake 8.2]]. [[ლინუქსის_დისტრიბუტივები|დისტრიბუტივები]] ცალკე განხილვის თემა გახლავთ).

Linux თავდაპირველად შეიქმნა [[ინტელი (პროცესორი)|ინტელის]] [[32 ბიტი|32-ბიტიანი]] [[x86]]-ბაზაზე შექმნილ [[386]] ან უფრო მძლავრ [[პროცესორი|პროცესორებზე]] სამუშაოდ. ამჟამად Linux ასევე შემდეგი პლატფორმის მანქანებზეც მუშაობს: [[Compaq Alpha AXP]], [[Sun SPARC]], [[UltraSPARC]], [[Motorola 680x0]], [[PowerPC]], [[PowerPC64]], [[ARM]], [[Hitachi SuperH]], [[IBM S/390]], [[MIPS]], [[HP PA-RISC]], [[Intel IA-64]], [[DEC VAX]], [[AMD x86-64]], [[CRIS]].

==გამოყენება==
[[სურათი:Biglinux1.png|thumb|right|250px|ლინუქსის ეკრანი]]
Linux წარმატებით შეიძლება გამოვიყენოთ, როგორც [[სამუშაო სადგური|სამუშაო სადგურად]], ასევე [[სერვერი|სერვერის]] პლატფორმად. დღესდღეობით Linux UNIX მაგვარი ოპერაციული სისტემების ღირსეული [[კლონი|კლონია]]. Linux სრულყოფილი მრავალფუნქციონალური [[მრავალამოცანიანი ოპერაციული სისტემა|მრავალამოცანიანი ოპერაციული სისტემაა]], რომელიც წარმატებით ართმევს თავს თანამედროვე [[საინფორმაიციო ტექნოლოგიები|საინფორმაციო ტექნოლოგიების]] მზარდ მოთხოვნილებებს. მასზე შესაძლებელია [[X Windows]]-ის [[გრაფიკული გარემო|გრაფიკულ გარემოში]] და console ([[ბრძანებათა სტრიქონი|ბრძანებათა სტრიქონში]]) მოხერხებული მუშაობა. Linux-ის მომხმარებელთათვის არსებობს თანამედროვე გრაფიკული და საოფისე პროგრამები, ასევე მათთვის ინტერნეტში სრულყოფილად სამუშაოდ უამრავი პროგრამა, რომლითაც შესაძლებელია [[ვებ-გვერდი|ვებ-გვერდების]] დათვალიერება, [[ელ-ფოსტა|ელექტრონული ფოსტის]] მიღება და გაგზავნა, [[IRC]], [[ICQ]], [[Yahoo Messenger]], [[AOL Instant Messenger]], [[MSN Messanger]] და სხვა პოპულარული საკომუნიკაციო საშუალებების გამოყენება.

არანაკლები რაოდენობით არსებობს პროგრამირებით დაინტერესებულ პირთათვის განკუთვნილი პროფესიონალური დონის გრაფიკული ინტერფეისიანი პროგრამული პროდუქტები. ამასთან პროგრამული უზრუნველყოფის სრული სპექტრი არსებობს Linux-ის როგორც ინტერნეტ, ბეჭდვით თუ ფაილ სერვერად გამოსაყენებლად. Linux-ისთვის არსებობს უმძლავრესი პროგრამული პროდუქტები მონაცემთა ბაზების შესაქმნელად, რომლის ნათელი მაგალითია კომპანია [[Oracle]], რომელიც თავის პროდუქციას სხვა ოპერაციულ სისტემებთან ერთად ასევე Linux პლატფორმისათვის ქმნის.

ამჟამად Linux საკმაოდ დეტალურად არის დოკუმენტირებული, ასევე დოკუმენტირებულია Linux-ის ბაზაზე შექმნილი პროგრამები, ეს ინფორმაცია უფასოა და შესაბამის ინტერნეტ გვერდებზე არსებობს. Linux-ის პრინციპია: მომხმარებელს უფასოდ მიეწოდოს რაც შეიძლება მეტი ინფორმაცია და პროდუქტი ([[პროგრამა]]), რაც ხელსაყრელი ალტერნატივაა მომხმარებლისთვის.

==რესურსები ინტერნეტში==
*[http://www.linux.ge/ ლინუქსი საქართველოში]
*[http://www.gia.ge/ საქართველოს ინერნეტ ალიანსი, ლინუქსის გარსის გაქართულების ღია პროექტი]



[[კატეგორია:ოპერაციული სისტემები]]

[[ar:لينكس]]
[[bg:Линукс]]
[[ca:Linux]]
[[cs:Linux]]
[[da:Linux]]
[[de:Linux]]
[[el:Linux]]
[[en:Linux]]
[[eo:Linukso]]
[[es:Linux]]
[[et:Linux]]
[[eu:Linux]]
[[fa:لینوکس]]
[[fi:Linux]]
[[fr:Linux]]
[[gl:Linux]]
[[he:לינוקס]]
[[hr:Linux]]
[[hu:Linux]]
[[ia:Linux]]
[[is:Linux]]
[[it:Linux]]
[[ja:Linux]]
[[ko:리눅스]]
[[ku:Linux]]
[[lb:Linux]]
[[li:Linux]]
[[lt:Linux]]
[[mg:Linux]]
[[ms:Linux]]
[[nds:Linux]]
[[nl:GNU/Linux]]
[[nn:Linux]]
[[no:Linux]]
[[pl:Linux]]
[[pt:Linux]]
[[ro:Linux]]
[[ru:Linux]]
[[simple:Linux]]
[[sk:Linux]]
[[sl:Linux]]
[[sr:Линукс]]
[[sv:GNU/Linux]]
[[th:ลินุกซ์]]
[[tr:Linux]]
[[vi:Linux]]
[[zh:Linux]]
