'''ალექსი ვლადიმერის ძე შიუკაშვილი''', ''შიუკოვი'' (* [[19 თებერვალი]], [[3 მარტი]], [[1893]], [[თბილისი]] ―  †   [[9 დეკემბერი]], [[1985]], [[მოსკოვი]]), სამამულო ავიაციის ერთი პიონერთაგანი და პირველი [[ქართველები|ქართველი]] მფრინავი, ავიაციის პოლკოვნიკი, სკკპ წევრი [[1943]]-იდან.

გიმნაზისტმა შიუკაშვილმა [[1908]] წლის [[5 მაისი|5 მაისს]] [[რუსეთის იმპერია|რუსეთის იმპერიაში]] პირველმა იფრინა თავისი კონსტრუქციის პლანერით. აფრინდა მახათის მთიდან (თბილისი). [[1912]] წელს შექმნა ორიგინალური კონსტრუქციის თვითმფრინავი "უტკა", შემდეგ მოქანავე ფრთებიანი საცდელი თვითმფრინავი. მან პირველმა მსოფლიოში შექმნა და გამოიყენა სამთვლიანი შასი (წინა თვალი ასაკეცი ჰქონდა). [[1941]] წელს დაამთავრა გატჩინის ოფიცერთა საავიაციო სკოლა. 

შიუკაშვილი [[პირველი მსოფლიო ომი|პირველი მსოფლიო ომის]] მონაწილეა, გიორგის ჯვრის კავალერი. ოქტომბრის რევოლუციის შემდეგ იყო მოსკოვის დაცვის ავიაციის უფროსი, კავკასიის არმიის საჰაერი ფლორის უფროსი და სხვა. სამოქალაქო ომის პერიოდში ხელმძღვანელობდა აღმოსავლეთისა და თურქესტანის ფრონტის ავიაციას. [[1923]] წელს დაბრუნდა თბილისში.
[[სურათი:შიუკაშვილის წიგნი-.jpg|thumb|right|შიუკაშვილის ერთ-ერთი წიგნი]]
შიუკაშვილი იყო ამიერკავკასიის აეროფლოტის დაარსების ინიციატორი და მისი ხელმძღვანელი. დიდი სამამულო ომის პერიოდში ([[1941]]-[[1945]]) ხელმძღვანელობდა [[სამხედრო-საჰაერო ძალები|სამხედრო-საჰაერო ძალების]] (სსძ) ობიექტების თავდაცვას. ომის შემდეგ იყო სსძ შტაბის სარედაქციო-საგანონცემლო განყოფილების უფროსი, [[მოსკოვის საავიაციო ინსტიტუტი|მოსკოვის საავიაციო ინსტიტუტის]] (მაი)
სამხედრო კათედრის მასწავლებელი. არის მრავალი სტატიისა და წიგნის ავტორი ავიაციის დარგში, მ.შ. სახელმძღვანელო "ავიაციის საფუძვლები" ([[რუსული ენა|რუსულ ენაზე]]). 

დაჯილდოებულია [[ წითელი დროშის ორდენი|წითელი დროშის ორდენით]], [[სამამულო ომის  ორდენი|სამამულო ომის I ხარისხის ორდენით]], [[წითელი ვარსკვლავის ორდენი|წითელი ვარსკვლავის ორდენითა]] და მედლებით.



== რესურსები ინტერნეტში ==


www.airforce.ru/history/prewar/airwar/

[[კატეგორია:ქართველები]]
[[კატეგორია:ქართველი მფრინავები]]
[[კატეგორია:დაბადებული  1893]]
[[კატეგორია:გარდაცვლილი  1985]]
