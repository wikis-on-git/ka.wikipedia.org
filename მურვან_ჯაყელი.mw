'''ჯაყელი, მურვან''' სამხრეთ საქართველოს წარჩინებული ფეოდალი XI საუკუნის II ნახევარში. წყაროებში მოხსენებულ ჯაყელთა საგვარეულოს მეორე წარმომადგენელი [[ჯაყელი, ბეშქენ I  | ბეშქენ I ჯაყელის]] შემდეგ, შესაძლოა მისი შვილიც. [[ყველისციხე | ყველის]] (ციხე-ქალაქი ჯავახეთში) ერისთავი. მისი სახელი უნდა იკითხებოდეს [[ ჯაყელები |  ჯაყელთა]] საგვარეულო სამარხის - ალის წმ. გიორგის ეკლესიის ეკვტერის XI საუკუნის სამშენებლო წარწერის დაზიანებულ ნაწილში, როგორც ამ ეკვტერის ამშენებლისა. ამავე წარწერაში მოხსენებული არიან ჯაყელთა საგვარეულოს სხვა წარმომადგენლებიც: ერისთავთერისთავი [[ჯაყელი, ბოცო | ბოცო]], ივანე  და ბეშქენი. "მატიანე ქართლისა" გვამცნობს, რომ XI საუკუნის 60-იან წლებში, [[ბაგრატ IV | ბაგრატ IV-ის]] ბრძანებით, ჯაყელი თავისი ლაშქრით [[ივანე ლიპარიტის ძე | ივანე ლიპარიტის ძესთან]] და [[ქუაბულისძე, ნიანია|ნიანია ქვაბულიძესთან]] ერთად, დაედევნა ქართლში შემოჭრილ [[განძა | განძისა]] [[ამირა]] [[ფადლონი | ფადლონს]] და გააქცია.


[[კატეგორია: ქართველები]]
