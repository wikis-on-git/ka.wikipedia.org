'''ბათიაშვილი, გიორგი''' ირაკლის ძე (* [[29 მარტი]], [[1934]], [[თბილისი]]), [[ქართველები    | ქართველი]] არქიტექტორი. საქართველოს ხელოვნების დამსახურებული მოღვაწე ([[1982]]). არქიტექტურის კანდიდატი ([[1968]]),[[ პროფესორი]] ([[1988]]). არქიტექტურის საერთაშორისო  აკადემიკოსი (1992). დაამთავრა თბილისის სამხატვრო აკადემია ([[1958]]). [[1967]]-იდან ეწევა პედაგოგიურ საქმიანობას სამხატვრო აკადემიაში. 1973-1979 იყო ტექნიკის ესთეტიკის საკავშირო სამეცნიერო-კვლევით ინსტიტუტის საქართველოს ფილიალის მთავარი მხატვარი და დირექტორის მოადგილე სამეცნიერო დარგში. 1978-იდან ხელმძღვანელობის საპროექტო ინსტიტუტის "თბილქალაქპროექტის" თბილისის სახელმწიფო დაცვითი ზონის რეკონსტრუქცია-რეგენერაციის სპეციალური არქიტექტურის სახელოსნოს. არჩეულია საქართველოს არქიტექტორთა კავშირის გამგეობის წევრად (1980-1992 მდივანი), რუსეთის არქიტურისა და სამშენებლო მეცნიერებათა აკადემიის უცხოელი წევრი (1994). ბათიაშვილი ავტორია სამეცნიერო გამოკვლევებისა ისტორიული ქალაქების აღდგენა-განაშენიანების დარგში. ძირითადი ნამუშევრები: თბილისის მეტროპოლიტენის სადგური "300 არაგველი" ([[1967]]; მოქანდაკე [[გიგაური, თეიმურაზ | თ. გიგაური]], მხატვარი [[გიგაური, გივი | გ. გიგაური]]), თბილისის ფუნიკულიორის ქვედა სადგური (1970-1971; თანაავტორები: არქიტექტორი ტ. ქუთათელაძე, მხატვარი ვ. ქოქიაშვილი), იტალიელთა წინააღმდეგობის მოძრაობის გმირთა მემორიალი პერეზაში (ქ. არონის მახლობლად, იტალია, 1972; მოქანდაკე თ.გიგაური), თბილისის ისტორიული უბნების - შარდენის ქუჩის, ბამბის და რკინის რიგების, კ. ლესელიძისა და დუტუ მეგრელის ქუჩების, ღვინის აღმართის, ქარვასლის, სიონის ტაძრის მიმდებარე ტერიტორია და ორბელიანთ უბნის განაშენიანების რეკონსტრუქცია-რეგენერაცია ([[1979]]-[[1989]]), ძველი თბილიის ცალკეული შენობები. ბათიაშვილი ავტორია "მეიდნის", ქეთევან  წამებულის პროსპექტისა და ბარათაშვილის აღმართის მიმდებარე ტერიტორიის რეკონსტრუქცია-რეგენერაციის პროექტებისა თბილისის ისტორიულ უბნებში. თბილისის ისტორიული ნაწილის ქალაქთმშენებლობითი გარემოს ორგანიზაციისათვის [[1985]] მიენიჭა საერთაშორისო არქიტექტორთა კავშირის პრემია, ხოლო [[1987]] - სსრკ სახელმწიფო პრემია (შ. ყავლაშვილთან ერთად). მიღებული აქვს საქართველოს მართლმადიდებული ეკლესიის ჯილდო - სამკერდე ჯვარი ([[1983]]).

[[კატეგორია: ქართველები]]
[[კატეგორია:დაბადებული  1934]]
