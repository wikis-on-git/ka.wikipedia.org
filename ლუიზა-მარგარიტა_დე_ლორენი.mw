'''ლუიზა-მარგარიტა დე ლორენ-გიზი''', პრინცესა დე კონტი ([[ფრანგ.]]: Louise-Marguerite de Lorraine-Guise, princesse de Conti) (* [[1588]]; † [[30 აპრილი]] [[1631]], შატო დ’ო, [[ო (ქალაქი)|ო]], [[საფრანგეთი]]) იყო ფრანსუა დე ბურბონის, პრინც დე კონტის (* [[1558]] – † [[1614]]) მეუღლე.

ლუიზა-მარგარიტა იყო [[1588]] წელს მოკლული [[დე ლორენი, ანრი I|ანრი I დე ლორენის]], ჰერცოგ დე გიზის, პრინც დე ჟუანვილის (* [[1550]]) და მისი მეუღლის კატრინ დე კლევე-ნევერის, გრაფინია დ’ოს (* [[1548]] - † [[1633]]) ასული. [[1605]] წლის [[24 ივლისი|24 ივლისს]] შატო დე მოდონში მან იქორწინა პრინც დე კონტიზე. ხოლო ამ უკანასკნელის გარდაცვალების შემდეგ საიდომლოდ ჯვარი დაიწერა მარშალ [[დე ბასომპიერი, ფრანსუა|ფრანსუა დე ბასომპიერზე]]. [[1631]] წელს ბასომპიერი [[კარდინალი რიშელიე|კარდინალ რიშელიეს]] წინააღმდეგ შეთქმულებაში მონაწილეობისათვის [[ბასტილია|ბასტილიაში]] ჩასვეს, ხოლო ლუიზა-მარგარიტა იძულებული გახდა დაეტოვებინა [[პარიზი]] და თავის მამულში, ოში წასულიყო, სადაც გარდაიცვალა კიდეც [[1631]] წლის 30 აპრილს.


==ნაშრომები==
მის კალამს ეკუთვნის 2 ტომიანი ''“დიდი ალკანდრის სიყვარულის ისტორია”'' ("Histoire des amours du grand Alcandre"). [[ლეიდენი]] 1663; მეორე გამოცემა, [[პარიზი]] 1786. წიგნი საფრანგეთის მეფის [[ანრი IV (საფრანგეთი)|ანრი IV]]-ის სასიყვარულო ამბებს ეხება.
