'''არქიმედეს კანონი''', სითხეებისა და აირების [[სტატიკა|სტატიკის]] კანონი, რომლის თანახმად [[სითხე|სითხეში]] (ან [[აირი|აირში]]) ჩაშვებულ ყოველ სხეულზე მოქმედებს "ამწევი ძალა" ([[ამომგდები ძალა]]), რომელიც მიმართულია ზემოთ, უდრის სხეულის მიერ გამოდევნილი [[სითხე|სითხის]] (ან [[აირი|აირის]]) [[წონა|წონას]] და გამოდევნილი [[მოცულობა|მოცულობის]] [[სიმძიმის ცენტრი|სიმძიმის ცენტრშია]] მოდებული. ზოგჯერ ამ [[ამომგდები ძალა|ამწევ ძალას]], [[სითხე|სითხეში]] სხეულის მოძრაობისას წარმოშობილი [[ამომგდები ძალ|ამწევი ძალისაგან]] განსხვავებით, [[არქიმედეს ძალა|არქიმედეს ძალას]] ან ჰიდროსტატიკურ ძალას უწოდებენ. მისი სიდიდე განისაზღვრება სხეულის ზედა და ქვედა ზედაპირების ელემენტების ჩაძირვის სიღრმეთა სხვაობით, რადგან ქვედა ზედაპირზე [[წნევა]] მეტია, ვიდრე ზედაპირზე.
არქიმედეს კანონი [[ჰიდროსტატიკა|ჰიდროსტატიკისა]] და [[აეროსტატიკა|აეროსტატიკის]] ძირითადი კანონია. იგი [[სითხე|სითხეებსა]] და [[აირი|აირებში]] სხეულთა [[ტივტივი|ტივტივის]] საფუძველია.
