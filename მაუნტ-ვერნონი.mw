[[სურათი:Mt_Vernon.jpg|right|thumb|250px|სახლის უკანა ხედი]]
[[სურათი:Mtvernon1.jpg|right|thumb|250px|სახლის წინა ხედი]]

'''მაუნთ ვერნონი''' იყო [[ვაშინგტონი, ჯორჯ|ჯორჯ ვაშინგტონის]] სახლი. აშენებულია ხისგან, ნეოკლასიკურ, ჯოჯრჯიულ სტილში.  სახლი მდებარეობს [[მაუნთ ვერნონი (ვირჯინია)|მაუნთ ვერნონთან (ვირჯინია)]] ახლოს, ფერფაქსის ოლქში. 

[[1674]] წელს ჯონ ვაშინგტონი და ნიკოლას სპენსერი, დასახლდნენ ამ ადგილას. როდესაც [[1677]] წელს ჯონ ვაშინგტონი გარდაიცვალა, მისმა ვაჟმა ლორენსმა, ჯორჯ ვაშინგტონის ბაბუამ, მემკვიდრეობით მიიღო, დაახლოებით იმის ნახევარი რასაც დღეს პლანტაცია წარმოადგენს.  [[1743]] წელს ჯორჯ ვაშინგტონის ნახევარ ძმამ, [[ვაშინგტონი, ლორენს|ლორენს ვაშინგტონმა]] განაგრძო მისი წინაპრების დანატოვარის შენება. პლანტაციას სახელი ადმირალ [[ვერნონი, ედვარდ|ედვარდ ვერნონის]] საპატივცემულოდ დაერქვა, მისი ხელმძღვანელობის ქვეშ მსახურობდა ლორენსი, [[კარიბია|კარიბიაში]] [[ესპანელები|ესპანელების]] წინააღმდეგ მოწყობილ ლაშქრობებში. ჯორჯმა ძალიან ბევრი რამე შეცვალა, პრაკტიკულად ოროჯერ გაზარდა სახლის ფართობი. ძირითად ფიზიკური სამუშაო მონებმა შეასრულეს. 

[[1754]] წელს, ლორენსის გარდაცვალებიდან 2 წლის შემდეგ, ჯორჯმა ტერიტორია მისი რძლისგან იჯარით აიღო, ხოლო [[1761]] წელს ენი ვაშინგტონის გარდაცვალების შემდეგ ჯორჯმა მემკვიდრეობით მიიღო ქონება.

[[1785]]–[[1786|86]] წლებში, ომის შემდეგ, ვაშინგტონი დაბრუნდა მაუნთ ვერნონში.  შემდეგ, უკვე მისი პრეზიდენტობის დროს ([[1789]]–[[1797]]) ვაშინგტონმა თავის სახლში 434 დღე გაატარა, ხოლო პრეზიდენტობის შემდეგ, გარდაცვალების დღემდე იქ ცხოვრობდა. ამ პერიოდში მან თავისი მეოურნეობა ააღორძინა და ძალიან დიდი შემოსავალი მიიღო.

[[დენბრიჯი, მართა|მართა]] და ჯოჯრ ვაშინგტონები დაკრძალულები არიან მაოუნთ ვერნონის პლანტაციაზე, ისევე როგორც ოჯახის სხვა წევრები. 

[[image:Washingon_Tomb.jpg|left|thumb|150px|ვაშინგტონის აკლდამა]]
ჯორჯ ვაშინგტონის სიკვდილის შემდეგ, პლანტაცია მემკვიდრეობით გადაეცემოდა მის შთამომავლებს. [[1848]] წელს, მას შემდეგ რაც,  ჯონ აუგისტინ ვაშინგტონმა, ვერ მოახერხა ქონების მართვა, გადაწყვიტა მისი გაყიდვა. ვირჯინიის და [[აშშ|აშშ–ის]] მთავრობებმა უარი განაცხადეს მის შესყიდვაზე.

[[1860]] წელს, მაუნთ ვერნონის ქალთა კავშირმა, ენ პამელა კანინგჰემის თაოსნობით, შეისყიდა სახლი და მიწის ნაწილი, $200,000–ად.  [[სამოქალაქო ომი|სამოქალაქო ომის]] დროს ეს ტერიტორია ორივე მებრძოლი მხარისთვის ნეიტრალური ზონა იყო. დღეს ის პოპულარული ღირსშესანიშნაობა, რომელსაც უამრავი ტურისტი სტუმრობს.
[[en:Mount Vernon]]
[[de:Mount Vernon]]
[[fr:Mount Vernon]]
