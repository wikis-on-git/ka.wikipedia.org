'''აჰმედ-ფაშა''', ''ხიმშიაშვილი'' ( ―  †  [[ოქტომბერი]], [[1836]]), ყარს-ჩილდირის [[ფაშა]] [[1829]]-[[1836]], [[სელიმ-ფაშა | სელიმ-ფაშას]] ძე, აჭარის სანჯაყ-ბეგთა შთამომავალი. [[1815]] ოსმალებმა რომ სელიმ-ფაშა დასაჯეა. აჰმედ-ფაშა და მისი ძმა აბდუღა გურიაში [[მამია V გურიელი | მამია V გურიელს]] შეეხიზნენ. აჭარიდან ოსმალთა დამსჯელი ექსპედიციის წასვლის შემდეგ  აჰმედ-ფაშა სოფ. ნიგაზეულში (ახლანდელი შუახევის რაიონი) დაბრუნდა და კვლავ დაეუფლა აჭარას, ნიგაზეულიდან ხულოში გადავიდა და ძველი ქართული ეკლესიის ნანგრევებზე სასახლე ააგო. [[1828]]-[[1929]] რუსეთ-ოსმალეთის ომის დროს ოამალთა მხარეზე იბრძოდა. ამ დროს მიანიჭეს ფაშობის ხარისხი ორი თუღით. რუს-ქართველთა ჯარის მიერ სამცხე-ჯავახეთის განთავისუფლების შემდეგ ([[1828]]) ოსმალეთის მთავრობამ აჰმედ-ფაშას ახალციხის ვილაიეთის ბეგლარბეგობა უბოძა და სამცხე-ჯავახეთის ხელახლა დაპყრობა დაავალა. [[1829]] აჰმედ-ფაშამ 15 ათასი მეომრით ახალციხე დაიპყრო და გაძარცვა, მაგრამ ქალაქის ციტადელში გამაგრებული გენერალ ვ. ბებუთოვის გარნიზონი არ დანებდა. რუსთა მაშველი რაზმის მისვლის შემდეგ აჰმედ-ფაშა იძულებული გახდა აჭარაში დაბრუნებულიყო. რუსეთის მთავრობის ცდა  - თავის მხარეზე გადმოეყვანა აჰმედ-ფაშა - უშედეგოდ დამთავრდა.

ადრიანოპოლის ზავის ([[1829]]) შემდეგ ოსმალეთის ხელისუფლებამ აჰმედ-ფაშა ახლად შექმნილი ყარს-ჩილდირის საფაშოს ბეგლარ-ბეგად დანიშნა. მას მიანიჭეს დერიქის (გენერალ-ლეიტენანტის) წოდება და ორდენებით დააჯილდოვეს. 1836 მას არზრუმის საფაშოც დაუმორჩილეს. აჰმედ-ფაშა ითვლებოდა აღმოსავლეთის ვილაიეთების ფრონტის სარდლად, არზრუმის სერასკერად. დაიღუპა ურჯემში (ანატოლია) ქურთების აჯანყების ჩაქრობის დროს.


[[კატეგორია: ქართველები]]
[[კატეგორია:გარდაცვლილი  1836 | აჰმედ-ფაშა]]
