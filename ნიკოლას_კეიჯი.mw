[[სურათი:Weather man.jpg|thumb|კინოფილმი ”ამინდის კაცის” პოსტერი]]
'''ნიკოლას კეიჯი''' (ნამდ. სახელი: '''ნიკოლას კიმ კოპოლა''', *[[7 იანვარი]], [[1964]]) -- ამერიკის კინო-აკადემიის ოსკარის მფლობელი ამერიკელი მსახიობი.

დაიბადა ლონგ-ბიჩზე, [[კალიფორნია]], აუგუსტ კოპოლას (იტალიელი ამერიკელი მწერალი და პროფესორი) და ჯოი ვოგელსანგის (გერმანული წარმოშობის ამერ. მოცეკვავე) ოჯახში. 1976 წელს კეიჯის მშობლები განქორწინდნენ და ის ბევერლი-ჰილსში გადადის მამასთან. კეიჯი [[კოპოლა, ფრენსის ფორდ|ფრენსის ფორდ კოპოლასა]] და ტალია შაირის ბიძაშვილია.

კეიჯი მსახიობობით ადრეული ასაკიდან დაინტერესდა, რისთვისაც საშუალო სკოლა ადრევე მიატოვა და სამსახიობო კარიერას მიჰყვა. სახელი ადრევე შეიცვალა, რათა განთქმული ბიძის სახელის რეპუტაციით არ ესარგებლა. გვარი კეიჯის [[კაპიტანი მარველი|კაპიტანი მარველის]] კომიკსების წიგნის გმირის ლუკ კეიჯისგან ისესხა და ასევე ავანგარდისტი კომპოზიტორი ჯონ კეიჯისგან.

1982 წელს მცირე როლი შეასრულა ფილმში Fast Times at Ridgemont High (კოპოლას გვარით), რომლის უმეტესობა მონტაჟის შემდეგ იატაკზე დარჩა. შემდეგ როლები იყო 1983 წლის Rumble Fish და Valley Girl, სადაც ის პირველად შენიშნეს.

ამერიკის კინო-აკადემიის ოსკარი საუკეთესო მსახიობისთვის მოიპოვა ფილმში Leaving Las Vegas (1995). მან მოიხვეჭა სახელი როლების ცვლით მძაფრსიუჟეტიანი ფილმებიდან უფრო სერიუზულ ხასიათობრივ დრამებზე, და შავი იუმორით. მისი ერთ-ერთი ბოლო ნამუშევრები იყო Lord of War, სადაც ის ქარიზმატულ იარაღით მოვაჭრეს ასრულებს და The Weather Man, დეპრესიით დაავადებული განთქმული ამინდის მაცნე.

მას ჰყავს ვაჟი, უესტონ კოპოლა კეიჯი (დ. 1990), მოდელი კრისტინა ფულტონისგან. 1995 წლის 8 აპრილს მან იქორწინა მსახიონ პატრიცია არქეტთან, თუმცა ისინი 2001 წელს განქორწინდნენ. 2002 წელს ის ლიზა მარია პრესლიზე ქორწინდება და ოთხ თვეში ისევ განქორწინებაზე შეაქვს საბუთები; საბოლოოდ 2004 წელს გაეყარა. იმავე წლის ივლისში ქორწინდება ყოფილ მიმტან ელის კიმზე. მისგან ეყოლა მეორე ვაჟი კალ-ელ კოპოლა კეიჯი (დაიბადა 2005 წელს ნიუ-იორკში).

კეიჯს მნიშვნელოვანი წვლილი მიუძღვის [[დეპი, ჯონი|ჯონი დეპის]] სამსახიობო კარიერის შექმნაში. ჯონი დეპს ის ჯერ კიდევ იმ პერიოდში დაუმეგობრდა, როცა ეს უკანსაკნელი კარიერაში ფეხს იდგამდა.

კეიჯი კომიქსების წიგნების დიდი ფანია, რომელშიც მისი ფავორიტია მარველის კომიქსებიდან მოჩვენება რაიდერი (Ghost Rider).

[[კატეგორია:ამერიკელი მსახიობები]]

[[bg:Никълъс Кейдж]]
[[ca:Nicolas Cage]]
[[da:Nicolas Cage]]
[[de:Nicolas Cage]]
[[en:Nicolas Cage]]
[[es:Nicolas Cage]]
[[et:Nicolas Cage]]
[[fa:نیکولاس کیج]]
[[fi:Nicolas Cage]]
[[fr:Nicolas Cage]]
[[he:ניקולס קייג']]
[[it:Nicolas Cage]]
[[ja:ニコラス・ケイジ]]
[[nl:Nicolas Cage]]
[[no:Nicolas Cage]]
[[pl:Nicolas Cage]]
[[pt:Nicolas Cage]]
[[ru:Кейдж, Николас]]
[[sk:Nicolas Cage]]
[[sv:Nicolas Cage]]
[[zh:尼古拉斯·凯奇]]
