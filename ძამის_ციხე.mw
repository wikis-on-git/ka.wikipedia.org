'''ძამის ციხე''', ''ორთუბნის ციხე'', შუა საუკუნეების ციხესიმაგრე აღმოსავლეთ საქართველოში, [[შიდა ქართლი|შიდა ქართლში]], [[ძამა|მდ. ძამის]] ხეობაში (ახლანდელი [[ქარელის რაიონი|ქარელის რაიონის]] [[ორთუბანი|სოფ. ორთუბნის]] ტერიტორიაზე).


ამ ადგილას მდებარეობდა ისტორიული ქალაქი [[მძოვრეთი]]. ძამის ციხე ძამისხევის ადმინისტრაციული და პოლიტიკური ცენტრი იყო. კონტროლს უწევდა თრიალეთ-ზემო ქართლის ერთ-ერთ ძირითად გზას. X საუკუნეში ერთხანს აქ თავს აფარებდა დასავლეთ საქართველოს (აფხაზთა სამეფოს) სამეფო ტახტის პრეტენდენტი თეოდოსი (მეფობაში [[თეოდოს III]]). XIII საუკუნეში ძამის ციხეს ფლობდა ახალქალაქის  (ჯავახეთის) ერისთავთერისთავი [[თორელი, გამრეკელი კახას ძე|თორელი გამრეკელი კახას ძე]]. XIV საუკუნის დასაწყისში ძამის ციხე დაიკავა ოსების "ბაყათარმა" (ბელადმა), მაგრამ სამცხის მთავარმა მონღოლების ხელშეწყობით გაათავისუფლა. XVII საუკუნის 40-იან წლებში ძამის ციხეში გამაგრდა ქართლის მეფის [[როსტომი|როსტომის]] წინააღმდეგ აჯანყებული ფეოდალი [[ციციშვილი, ნოდარ|ნოდარ ციციშვილი]]. მეფემ ციხის აღება ვერ შეძლო.

კლდეზე აღმართული ძამის ციხე რთული კონსტრუქციის მონუმენტური ნაგებობაა. აღმოსავლეთით აკრავს მაღალი, ტყიანი ქედი, სამხრეთით - ღრმა ხევი, დასავლეთით - ორთუბნის ვიწრო ხევი. ციხის სამშენებლო მასალად გამოყენებულია თლილი ქვა. შეინიშნება სამი სამშენებლო ფენა: ადრინდელი ფეოდალური ხანის, შუა ფეოდალური ხანისა და დაახლოებით XIV საუკუნის, როცა ძამის ხეობაში [[ფანასკერტელები|ფანასკერტელ-ციციშვილები]] გაბატონდმემ. ძამის ციხის აღმოსავლეთ ნაწილში ღვთისმშობლის სახელობის ეკლესიაა.


[[კატეგორია:საქართველოს ციხესიმაგრეები]]
