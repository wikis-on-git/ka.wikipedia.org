[[სურათი:Chimalpopoca.jpg|thumb|150px|ჩიმალპოპოკა]]
'''ჩიმალპოპოკა''' (''[[ნაჰუატლი]]: მხრჩოლავი ფარი'') (* [[1404]], † [[1427]], [[მეხიკო]]) - [[1417]]-[[1427]] წლებში იყო [[ატცეკები|ატცეკთა]] ქალაქ [[ტენოჩტიტლანი|ტენოჩტიტლანის]] მესამე [[ტლაოტლანი]]. 

მისი მმართველობის დროს ტენოჩტიტლანი ემორჩილებოდა ქალაქ [[ასკაპოცალკო|ასკაპოცალკოს]], რომელსაც ჩიმოლპოპოკას ბაბუა [[ტესოსომოკი]] მართავდა. ეს კავშირი და [[მეხიკა|მეხიკების]] პოზიცია საზოგადოდ უფრო გაძლიერდა, როცა ტენოჩტიტლანმა მხარი დაუჭირა ტესოსომოკს [[ტეხკოკო|ტეხკოკოს]] მბრძანებლის [[იხტლილხოჩიტლი|იხტლილხოჩიტლის]] წინააღმდეგ ომში [[1418]] წელს. ერთგულებისათვის ტეხკოკო ტენოჩტიტლანს გადაეცა, როგორც მოხარკე ქალაქი და [[1426]] წელს ტესოსომოკი დაეხმარა ჩიმალპოპოკას ახალი აკვედუკის მშენებლობისას.

ასაკაპოცალკოსთან ურთიერთობა დაიძაბა, როცა ტესოსომოკის სიკვდილის სემდეგ ტახტზე ავიდა ჩიმალპოპოკას ბიძა [[მახტლა]]. მახტლა ტენოჩტიტლანის ტახტზეც აცხადებდა პრეტენზიას. [[1427]] წელს გამართულ ბრძოლაში იგი დატყვევებულ იქნა და გალიაში იქნა ჩასმული. ჩიმალპოპოკა იძულებულ იყო თავი მოეკლა. მისი სიკვდილის შემდეგ ტახტზე ავიდა ბიძამისი [[იცკოატლი]].
