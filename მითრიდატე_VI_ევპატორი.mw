[[სურათი:180px-Mithridates IV..jpg|thumb|rigth|მითრიდატე VI-ს გამოსახულება მონეტაზე]]
[[სურათი:180px-Reich des Mithridates.JPG|thumb|rigth|მითრიდატე VI-ს სამეფო ]]
'''მითრიდატე VI ევპატორი''' ''დიონისე'' (Mithridatēs Eūpatōr Dionysos) ([[ძვ.წ. 132]] ―  [[ძვ.წ. 63]]), [[პონტოს სამეფო | პონტოს]] [[მეფე]] [[ძვ. წ. 121]]-იდან (ფაქტობრივად, [[ძვ. წ. 111]]-იდან) - როცა მამამისი, [[მითრიდატე V ევერგეტი]], შეთქმულებმა მოკლეს, მითრიდატე VI გაიქცა და 10 წლის მანძილზე იმალებოდა. [[ძვ. წ. 111]] დაბრუნდა პონტოს დედაქალაქ [[სინოპი | სინოპში]], სიკვდილით დასაჯა დედა ლაოდიკე და მისი მომხრეები, დაახოცვინა ძმები და შეუდგა მეფობას. მემკვიდრეობით მიიღო შედარებით მცირე სამეფო, მაგრამ მალე გააფართოვა მისი საზღვრები; ძვ.წ. 111-110 შემოიერთა [[მცირე სომხეთი | მცირე არმენია]], დაიპყრო კოლხეთი, [[ძვ. წ. 107]] - [[ბოსფორის სახელმწიფო | ბოსფორის სამეფო]] და ყირიმის ბერძნული ქალაქები; ცდილობდა მთელი შავიზღვისპირეთის ერთ სახელმწიფოდ გაერთიანებას და აზიიდან რომაელთა განდევნის მიზნით კავშირი შეკრა შავი ზღვის დასავლეთ სანაპიროს ბერძნული ქალაქ-სახელმწიფოებთან; გარკვეული დროით[[ კაპადოკია]] და ბითვინიაც შემოიერთა. დაახლოებით [[ძვ. წ. 95]] ხელშეკრულება დადო [[ტიგრან II | ტიგრან II-თან]]. ძვ.წ. 89-85 ებრძოდა რომს (I მითრიდატული ომი), მცირე აზიიდან განდევნა რომაელები და საბერძნეთში გადავიდა, მაგრამ დამარცხდა და დაპყრობილი ტერიტორიები დათმო. ძვ.წ. 83-81 უმნიშვნელო შეტაკება ჰქონდა რომთან (II მითრიდატული ომი); [[ძვ. წ. 74]] დაიწყო მისი III ომი რომთან. რომაელთა სარდალმა [[ლუკულუსი | ლუკულუსმა]] მითრიდატე VI დაამარცხა და აიძულა სომხეთში გაქცეულიყო, სადაც მან ტიგრან II-თან ერთად განაგრძო რომაელებთან ომი. დროებით დაიბრუნა პონტოს სამეფო, მაგრამ 66 პომპეუსმა კვლავ დაამარცხა. მითრიდატე VI-მ თავი შეაფარა ჯერ [[კოლხეთის სამეფო | კოლხეთს]], შემდეგ - ბოსფორს, სადაც რომაელებთან ახალი ბრძოლებისათვის ემზადებოდა. [[ძვ. წ. 63]] მას აუჯანყდა ვაჟიშვილი ფარნაკე. ბრძოლაში მითრიდატე VI  დაიღუპა.

მითრიდატე VI იყო ენერგიული, ფიზიკურად ძლიერი განათლებული პიროვნება, (ფლობდა 22 ენას), ნიჭიერი მხედართმთავარი და პოლიტიკოსი, ამასთანავე ძალზე მკაცრი და შეუბრალებელი. მის დროს პონტოს სამეფო ვრცელ სახელმწიფოს წარმოადგენდა, რომლის შემადგენლობაში შევიდნენ სხვადასხვა ხალხები და ტომები, მათ შორის ქართველური ტომებიც. 



[[კატეგორია: ბერძნები]]



[[de:Mithridates VI. (Portus)]]
[[en:Mithridates VI of Pontus]]
[[fr:Mithridate VI]]
[[he:מיתרידטס השישי]]
[[ja:ミトリダテス6世]]
[[nl:Mithridates VI]]
[[pl:Mitrydates VI Eupator]]
[[ru:Митридат VI (царь Понта)]]
[[sv:Mithridates VI Eupator]]
