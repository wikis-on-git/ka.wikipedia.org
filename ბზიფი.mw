'''ბზიფი''' - [[მდინარე]] დასავლეთ [[საქართველო|საქართველოში]], [[აფხაზეთის ავტონომიური რესპუბლიკა|აფხაზეთის ავტონომიური რესპუბლიკის]] ტერიტორიაზე. სათავეს იღებს დასავლეთ [[კავკასიონი|კავკასიონის]] მთებიდან, ქვემოწელში მიედინება დაბლობზე და ორ ტოტად ერთვის [[შავი ზღვა|შავ ზღვას]]. მდინარის სიგრძე 110 კმ-ია, აუზის ფართობი - 1510 კვ.კმ, წყლის საშუალო ხარჯი - 97 კუბ.მ/წმ. ბზიფის აუზის მდინარე იუფშარას სათავეებში მდებარეობს [[რიწა|რიწის ტბა]], რომელთანაც შავიზღვისპირა გზატკეცილიდან მიემართება საავტომობილო გზა, რომელიც ნაწილობრივ ბზიფის ხეობაში გადის. მდინარე ბზიფი გამოიყენება ხე-ტყის ტრანსპორტირებისათვის.  

[[კატეგორია:საქართველოს მდინარეები]]
