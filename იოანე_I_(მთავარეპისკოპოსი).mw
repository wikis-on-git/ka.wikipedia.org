'''იოანე მთავარეპისკოპოსი''', ქართლის პირველი [[ეპისკოპოსი]] IV საუკუნის 30-40-იან წლებში. ქართული წყაროების მიხედვით , იოანე მთავარეპისკოპოსი მოიწვია [[ბიზანტია|ბიზანტიიდან]] ქართლის მეფემ [[მირიან III|მირიანმა]]. მას თან ხლებია 2 მღვდელი და 1 დიაკონი, რომლებსაც საეკლესიო წესით მოუნათლავთ ნინოს მიერ ახალგაქრისტიანებული [[მეფე]], მისი სახლობა, წარჩინებულნი და დანარჩენი მოსახლეობა. იოანე მთავარეპისკოპოსს მონაწილეობა მიუღია [[მცხეთის საეპისკოპოსო|მცხეთის საეპისკოპოსოს]] ჩამოყალიბებაში, მისი მონაწილეობითა და ზრუნვით აღუმართავთ სალოცავი ჯვრები, აუშენებიათ ეკლესიები, მიუღიათ ზომები ქრისტიანული რელიგიის გასავრცელებლად ახალ მხარეებში.
