'''პაატა წულუკიძე''' ( †  [[1656]]), [[იმერეთის სამეფო|იმერეთის სამეფოს]] პოლიტიკური მოღვაწე, "წუწკად" წოდებული. იმერთა მეფის [[გიორგი III, კონსტანტინე მეფის ძე|გიორგი III-ისა]] და [[ლევან II დადიანი|ლევან II დადიანის]] თანამედროვე. 1610-იან წლებში, მეფისაგან შერისხული, ოდიშის სამთავროში გადაიხვეწა. დადიანმა ზუგდიდის მახლობლად ადგილ-მამული უბოძა, რომელსაც შემდეგ "ნაწულუკუ" (წულუკუძის ნაქონი) ეწოდა. წულუკიძე დადიანის პირველი ვეზირი გახდა. იგი უფრო მეტად ამწვავებდა ურთიერთობას გიორგი III-სა და ლევან II დადიანს  შორის და დადიანს იმერეთის სამეფოს მიმართ აგრესიისაკენ აქეზებდა. წულუკიძე ქართველ პოლიტიკოსთა იმ ჯგუფში იყო, რომელიც კახთა მეფე [[თეიმურაზ I|თეიმურაზ I-ისა]] და მისი მომხრე გიორგი III-ის წინააღმდეგ იბრძოდა.

დიდი ღვაწლი მიუძღვის იერუსალიმის ქართველთა ჯვრის მონასტრის მატერიალური უზრუნველყოფაში, რის გამოც ის გამოსახელია ამ მონასტრის კედელზე. ბოლოს კათოლიკობა მიიღო.


[[კატეგორია:ქართველები]]
[[კატეგორია:ქართველი პოლიტიკური მოღვაწეები]] 
[[კატეგორია:გარდაცვლილი 1656]]
