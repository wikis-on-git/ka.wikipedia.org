სოციოლოგია ადამიანთა, ჯგუფთა და საზოგადოებათა სოციალური ცხოვრების შემსწავლელი სოციალური მეცნიერებაა; ასევე განისაზღვრება, როგორც სოციალურ ურთიერთობათა შემსწავლელი მეცნიერება. ის შედარებით ახალი სამეცნიერო დისციპლინაა, რომელმაც საფუძველი მე-19 საუკუნის დასაწყისში ჩაიყარა. მისი მიზანია იმ სოციალურ წესთა და პროცესთა შესწავლა, რომელნიც აკავშირებენ და აცალკევებენ ხალხს არა როგორც ინდივიდუმებს, არამედ როგორც ასოციაციების, ჯგუფებისა და ინსტიტუციონალური გაერთიანებების წევრებს.

სოციოლოგიას აინტერესებს ჩვენი ქმედება როგორც სოციალური არსებებისა; ამგვარად სოციოლოგიური ინტერესის სფერო მოიცავს, როგორც ანონიმურ ინდივიდუმთა მოკლე კონტაქტს ქუჩაში, ასევე გლობალურ სოციალურ პროცესთა შესწავლას. ვრცელი გაგებით, სოციოლოგია არის სოციალურ ჯგუფთა, რომელთა შორისაც ადამიანებს უწევთ მოძრაობა ცხოვრების მანძილზე, მეცნიერული სწავლა. 

სოციოლოგიური კვლევის შედეგები ეხმარება პედაგოგებს, კანონშემქმნელებს, ადმინისტრატორებს და ყველა დანარჩენს, ვინც დაინტერესებულია სოციალური პრობლემების გადაჭრით და საზოგადოებრივი პოლიტიკის ფორმულირებით. სოციოლოგთა უმრავლესობა მუშაობს ერთი ან რამდენიმე სპეციალობით, როგორიცაა სოციალური ორგანიზაცია, [[სოციალური სტრატიფიკაცია]], და [[სოციალური მობილურობა]]; რასობრივი და ეთნიკური ურთიერთობანი; [[განათლება]]; [[ოჯახი]], [[სოციალური ფსიქოლოგია]]; ურბანული, სასოფლო, პოლიტიკური და [[შედარებითი სოციოლოგია]]; სქესთა როლი და ურთიერთობანილ დემოგრაფია; [[გერონტოლოგია]]; [[კრიმინოლოგია]]; და სოციოლოგიური პრაქტიკა.
