'''ბალანჩივაძე, ანდრია''' მელიტონის ძე (* [[19 მაისი]], [[1 ივნისი]], [[1906]], [[პეტერბურგი]]  ―  †  [[28 აპრილი]], [[1992]], [[თბილისი]]), ქართველი კომპოზიტორი, პედაგოგი,საზოგადო მოღვაწე. საქართველის ([[1957]]) და სსრკ ([[1968]]) სახალხო არტისტი. ახალი ქართული საკომპოზიტორო სკოლის ფუძემდებელი. [[ბალანჩივაძე, მელიტონ |მელიტონ ბალანჩივაძის ]]შვილი. 

==განათლება==
ანდრიამ [[მუსიკა | მუსიკის]] სწავლა დაიწყო პეტერბურგში, [[1918]] კი - განაგრძო [[ქუთაისი | ქუთაისში]], მამამისის მიერ დაარსებულ სამუსიკო სასწავლებელში. [[1927]] წელს დაამთავრა თბილისის სახელმწიფო [[კონსერვატორია ]][[ფორტეპიანო | ფორტეპიანოსა]] (ი. აისბერგის კლასი) და კომპოზიციის (მ. იპოლიტოვ-ივანოვის კლასი) განხრით. [[1927]]-[[1931]] მიავლინეს [[ლენინგრადი | ლენინგრადის]] კონსერვატორიაში, სადაც სწავლა განაგრძო პროფესორ ა. ჟიტომირსკისა (კომპოზიცია) და მ. იუდინის (ფორტეპიანო) ხელმძღვანელობით. 

==შემოქმედება==
ბალანჩივაძე ჯერ კიდევ სტუდენტობის პერიოდში გამოვიდა სამოღვაწეო ასპარეზზე. [[1925]]-[[1927]] მუშაობდა სამუსიკო ნაწილის გამგეგ თბილისის მუშა-ახალგაზრდობის თეატრში, [[1931]]-[[1933]] - [[მარჯანიშვილი, კონსტანტინე | კ.მარჯანიშვილის]] დაარსებულ (ახლანდელი მარჯანიშვილის სახელობის) თეატრში, [[1935]]-[[1937]] - მუსიკალურ მუშფაკში. [[1937]]-იდან თბილისის სახელმწიფო კონსერვატორიაში პედაგოგი იყო, ხელმძღვანელობდა საკომპოზიციო კლასს ([[1940]]-იდან [[პროფესორი]]). მისი მოწაფეები არიან [[ლაღიძე, რევაზ | რ. ლაღიძე]], [[ჩიმაკაძე,არჩილ |  ა. ჩიმაკაძე]], [[შავერზაშვილი,ალექსანდრე |  ა. შავერზაშვილი]], [[მილორავა, შოთა |  შ. მილორავა]], [[კვერნაძე,ბიძინა |  ბ. კვერნაძე]], [[თევდორაძე, ოთარ | ო. თევდორაძე]], [[დავითაშვილი, მერი | მ. დავითაშვილი]],  გ. ციციშვილი, ნ. სვანიძე და სხვ. 

[[1941]]-[[1949]] იყო საქართველოს სახელმწიფო ფილარმონიის სიმფონიური ორკესტრის სამხატვრო ხელმძღვანელი, საქართველოს კომპოზიტორთა კავშირის დაარსებიდან ([[1932]]) - მისი გამგეობის წევრი და შემოქმედებითი და საოპერო-სიმფონიური სექციების თავმჯდომარე, [[1953]]-[[1961]] და [[1968]]-[[1973]] - გამგეობის თავმჯდომარე, [[1973]]-[[1979]] - საპატიო თავმჯდომარე. [[1957]]-[[1991]] იყო ყოფილი სსრკ კომპოზიტორთა კავშირის გამგეობის წევრი. 

ბალანჩივაძის დამსახურებაა ქართული მუსიკის არაერთი ჟანრის ფორმირება. იგი ავტორია პირველი ქართული ბალეტისა "მზეჭაბუკი", რომლის პრემიერა გაიმართა [[1936]] თბილისის ოპერისა და ბალეტის თეატრის სცენაზე (ქორეოგრაფიის ავტორი - [[ჭაბუკიანი, ვახტანგ | ვ. ჭაბუკიანი]], დირიჟორი - [[მიქელაძე, ევგენი | ე. მიქელაძე]]). [[ბალეტი | ბალეტის]] საბოლოო რედაქცია "მთების გულის " სახელწოდებით პირველად ლენინგრადის ოპერისა და ბალეტის თეატრის დასმა წარმოადგინა [[1938]] წელს. "მთების გული" დაიდგა აგრეთვე [[კიევი | კიევში]], [[ხარკოვი | ხარკოვში]], [[დნეპროპეტროვსკი | დნეპროპეტროვსკში]], [[სარატოვი | სარატოვში]], [[აშხაბადი | აშხაბადში]], [[ქუთაისი | ქუთაისში]] და აღიარებულ იქნა მუსიკალურ-ქორეოგრაფიული ხელოვნების ნოვატორულ, საეტაპო ნაწარმოებად, რომლის საფუძველი ეროვნული ხალხური ცეკვისა და კლასიკური ქორეოგრაფიის სინთეზია. 

ბალანჩივაძეს ეკუთვნის კიდევ ორი ბალეტი: "ცხოვრების ფურცლები" (დაიდგა მოსკოვის დიდ თეატრში [[1961]], ქორეოგრაფი - [[ლავროვსკი, ლეონიდ | ლ. ლავროვსკი]]) და "მწირი" ([[ლერმონტოვი, მიხეილ | მ. ლერმონტოვის]] პოემის მიხედვით, დაიდგა თბილისის ოპერისა და ბალეტის თეატრში [[1964]], ქორეოგრაფი - რ. წულუკიძე); აგრეთვე ლირიკულ-კომიკური ოპერები "მზია" (დაიდგა [[1949]]) და "ოქროს ქორწილი" ([[1970]], ორივე თბილისის ოპერისა და ბალეტის თეატრში). 

ბალანჩივაძე ქართული სიმფონიური და საფორტეპიანო მუსიკის ჟანრის ერთ-ერთი ფუძემდებელია. ნოვატორულ მოვლენად იქნა აღიარებული მისი პირველი სიმფონია ([[1944]]; სსრკ სახელმწიფო პრემია [[1946]]), რომელმაც მნიშვნელოვანი კვალი დაამჩნია ეროვნულ სიმფონიური აზროვნების განვითარებას. სიმფონიის ორიგინალურ და მასშტაბურ აღნაგობაში ეროვნულ-ხალხური საწყისები ოსტატურად არის შერწყმული კლასიკურ და თანამედროვე სიმფონიურ ფორმებთან. ამავე ნიშნებითაა აღბეჭდილი ბალანჩივაძის სხვა სიმფონიებიც (II - [[1959]], III - [[1979]], IV - [[1984]]). ბალანჩივაძის  ოთხი საფორტეპიანო კონცერტიდან (I - [[1936]]; II - [[1946]], სსრკ სახელმწიფო პრემია, [[1947]]; III - სიმებიანი ორკესტრის თანხლებით, [[1952]]; IV - [[1967]]; შოთა რუსთაველის სახელობის სახელმწიფო პრემია, [[1969]]) განსაკუთრებული პოპულარობით სარგებლობს III, რომელიც ბავშვთა სამყაროს ასახავს და ნორჩი შემსრულებლებისთვისაა განკუთვნილი.

აღსანიშნავია აგრეთვე ბალანჩივაძის სიმფონიური სურათები "რიწის ტბა" ([[1941]]), "კრწანისის ბრძოლა" ([[1943]]), "დნეპრი" ([[1954]]), "ზღვა" ([[1955]]), სიმებიანი კვარტეტი ([[1987]]); მრავალი საფორტეპიანო პიესა, მ.შ. "ნოქტიურნი", "სამაია",  "ფრესკა", "რაფსოდია", "რომანტიკული ციკლი", "სონატა" და სხვა; რომანსები, სიმღერები, საგუნდო ნაწარმოებები. დაწერილი აქვს მუსიკა 30-ზე მეტი სპექტაკლისათვის: "ოლეკო დუნჩინი" ([[1942]]), "კრწანისის გმირები" ([[1943]]), "სირანო დე ბერჟერაკი" ([[1944]]), "მეფე ლირი" ([[1948]]), "პირველი ნაბიჯი" ([[1948]]) - შოთა რუსთაველის სახელობის თეატრში. მარჯანიშვილის სახელობის თეატრში - "არსენას ლექსი", "სამი ბღენძი", "ანათეთ, ვარსკვლავნო" (სამივე [[1931]]), "შორეული" ([[1936]]),  "ხეები ზეზეურად კვდებიან" ([[1956]]),  "კეისარი და კლეოპატრა" ([[1960]]), აგრეთვე ქუთაისის, თელავის, ერევნის თეატრების აპექტაკლებისა და კინოფილმებისათვის ("არშაულა", პირველი ქართული ხმოვანი ფილმი ([[1935]]),  "დაკარგული სამოთხე" ([[1937]]),   "სამშობლო"([[1939]]), "გიორგი სააკაძე" ([[1942]]-[[1943]]),   "დავით გურამიშვილი" ([[1946]]),   "მწვერვალთა დამპყრობნი" ([[1951]]), "ისინი ჩამოვიდნენ მთიდან" ([[1954]]),   "მამლუქი" ([[1958]]) და სხვა). [[სოციალისტური შრომის გმირი]] ([[1986]]), საქართველოს სსრ I - IV მოწვევების უმაღლესი საბჭოსა და სსრკ VIII მოწვევის უმაღლესი საბჭოს დეპუტატი. მიღებული აქვს სახელმწიფო ჯილდოები.

დაკრძალულია [[პანთეონი (დიდუბე) | მწერალთა და საზოგადო მოღვაწეთა დიდუბის პანთეონში]].

[[კატეგორია: ქართველები]]
[[კატეგორია:ქართველი კომპოზიტორები]]
[[კატეგორია:დაბადებული  1906]]
[[კატეგორია:გარდაცვლილი  1992]]
