'''იოსებ ოცხელი''' (* [[29 სექტემბერი]], [[1862]], [[ქუთაისი]] ― † [[27 თებერვალი]], [[1919]], [[ქუთაისი]]) - პედაგოგი.

აღმსარებლობით კათოლიკემ დაწყებითი სწავლა კათოლიკურ სასწავლებელში მიიღო, საშუალო განათლება ვაჟთა გიმნაზიაში. [[ოდესა|ოდესის]] უნივერსიტეტის ფიზიკა-მათემატიკის ფაკულეტი მან პირველი ხარისხის დიპლომით დაამთავრა. შემდეგ მუშაობდა ქუთაისის გუბერნიის კანცელარიის მმართველად და თბილისის სახელმწიფო ბანკის თანამშრომლად. შემდეგ წყვიტავს ცხოვრება პედაგოგობას მიუძღვნას. [[1901]] წელს ქართველთა შორის წერა-კითხვის გამავრცელებელი საზოგადოება [[ჭავჭავაძე, ილია|ილია ჭავჭავაძისა]] და [[წერეთელი, აკაკი|აკაკი წერეთლის]] თაოსნობით მას ამტკიცებს ქუთაისის პირველი ქართული სკოლის ინსპექტორად. [[1905]] წელს ოცხელმა შეძლო მიეღწია ამ სკოლის კერძო გიმნაზიად გადაკეთება. ეს იყო პირველი ქართული საშუალო სასწავლებელი დასავლეთ საქართველოში. ოცხელის ინიციატივითა და გულმოდგინებით დაარსდა ქუთაისის სახალხო უნივერსიტეტი. იოსებ ოცხელის პედაგოგიურმა მოღვაწეობამ სახელი გაუთქვა ქუთაისის პირველ გიმნაზიას.

უშუალოდ მის აღზრდილთა და დამფასებლებთა რიგებს ეკუთვნიან აკადემიკოსები [[უზნაძე, დიმიტრი|დიმიტრი უზნაძე]] და [[ჯანელიძე, ალექსანდრე|ალექსანდრე ჯანელიძე]] ისევე, როგორც [[ბუაძე, სევერიან|სევერიან ბუაძე]] და [[გამსახურდია, კონსტანტინე|კონსტანტინე გამსახურდია]].

[[კატეგორია:ქართველები]]
