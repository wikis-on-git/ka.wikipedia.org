'''ევროპის კავშირის საბჭო''' (ინგლისურად Council of European Union, შემოკლებით - ევროკავშირის საბჭო, არაფორმალურად - მინისტრების საბჭო), გადაწყვეტილებების მიმღებ მთავარ ინსტიტუტს წარმოადგენს. იგი არის ორგანო, სადაც წარმოდგენილია [[ევროკავშირი|ევროკავშირის]] ყველა წევრი სახელმწიფო. საბჭოში ყოველი წევრი აგზავნის თავის ერთ ან მეტ სრულუფლებიან წარმომადგენელს, რომლებიც, როგორც წესი, შეირჩევიან იმ სამინისტროებიდან და დეპარტამენტებიდან, რომელთა შესაბამის სფეროში მყოფი საკითხიც არის მოცემულ მომენტში განხილვის საგანი. ამის შესაბამისად იცვლება საბჭოს შემადგენლობა და სახელწოდება.


საბჭო შეიმუშავებს და გამოსცემს ევროკავშირის საკანონმდებლო აქტებს (ინსტრუქციებს, დირექტივებსა და გადაწყვეტილებებს). ის გახლავთ კავშირის საკანონმდებლო ორგანო, თუმცა ამ ფუნქციას [[ევროპარლამენტი|ევროპარლამენტთან]] ინაწილებს. გარდა ამისა, საბჭო და პარლამენტი ერთობლივად ახორციელებენ გაერთიანების ბიუჯეტის კონტროლს. საბჭო ასევე ღებულობს საერთაშორისო შეთანხმებებს, რომელთა შესახებ მოლაპარაკებებს აწარმოებს [[ევროკომისია]].


საბჭოს წევრები საკანონმდებლო აქტებს კენჭისყრის საფუძველზე იღებენ. განასხვავებენ გადაწყვეტილებებს, რომლებიც მიიღება ხმათა უბრალო უმრავლესობით ან კვალიფიციური უმრავლესობით. მეორე შემთხვევაში საბჭოში ხმები ნაწილდება წევრ სახელმწიფოთა მოსახლეობის შესაბამისად გამოყოფილი კვოტების მიხედვით, კერძოდ:


* [[გერმანია]], [[დიდი ბრიტანეთი]], [[იტალია]], [[საფრანგეთი]] - 29 ხმა, 
* [[ესპანეთი]], [[პოლონეთი]] - 27 ხმა, 
* [[ნიდერლანდი]] - 13 ხმა, 
* [[საბერძნეთი]], [[ბელგია]], [[ჩეხეთი]], [[პორტუგალია]], [[უნგრეთი]] - 12 ხმა, 
* [[შვეცია]], [[ავსტრია]] - 10 ხმა, 
* [[სლოვაკეთი]], [[დანია]], [[ფინეთი]], [[ირლანდია]], [[ლიტვა]] - 7 ხმა, 
* [[ლატვია]], [[სლოვენია]], [[ესტონეთი]], [[კვიპროსი]] , [[ლუქსემბურგი]] - 4 ხმა, 
* [[მალტა]] - 3 ხმა. 


საბჭოს ხელმძღვანელობა ყოველ ექვს თვეში იცვლება - როტაციის წესით მას ხელმძღვანელობს ყველა წევრი სახელმწიფო (როგორც წესი საგარეო საქმეთა მინისტრის სახით). საბჭოს აქვს ''გენერალური სამდივნო'', რომელიც [[ბრიუსელი|ბრიუსელში]] მდებარეობს.


:იხ. [[ევროპის კავშირის საბჭოს თავმჯდომარე სახელმწიფოები]]
 
[[კატეგორია:ევროპის კავშირი]]

[[ca:Consell de la Unió Europea]]
[[cs:Rada Evropské unie]]
[[cy:Cyngor Gweinidogion Ewrop]]
[[da:Rådet for Den Europæiske Union]]
[[de:Rat der Europäischen Union]]
[[en:Council of the European Union]]
[[es:Consejo de la Unión Europea]]
[[et:Euroopa Liidu Nõukogu]]
[[fr:Conseil de l'Union européenne]]
[[hu:Európai Unió Tanácsa]]
[[it:Consiglio dell'Unione Europea]]
[[ja:&#27431;&#24030;&#36899;&#21512;&#29702;&#20107;&#20250;]]
[[lb:Conseil vun der Europäescher Unioun]]
[[nl:Raad van de Europese Unie]]
[[no:Rådet for Den europeiske union]]
[[pl:Rada Unii Europejskiej]]
[[pt:Conselho da União Europeia]]
[[ro:Consiliul Uniunii Europene]]
[[ru:Совет Европейского Союза]]
[[sl:Svet Evropske unije]]
[[sr:Савет Европске уније]]
[[sv:Europeiska unionens råd]]
