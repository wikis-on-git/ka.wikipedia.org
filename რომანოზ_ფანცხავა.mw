'''ფანცხავა, რომანოზ''' სპირიდონის ძე (* [[14 ოქტომბერი]]. [[1861]], სოფ. ხომული, ახლანდელი წყალტუბოს ტერიტორია ―   †  [[2 მაისი]].[[ 1928]], [[თბილისი]]), [[ქართველები | ქართველი]] კრიტიკოსი, პუბლიცისტი, ჟურნალისტი. ლიტერატურული ფსევდონიმი - ხომლელი. სწავლობდა [[ქუთაისი | ქუთაისის]] სასულიერო სასწავლებელში და თბილისის სასულიერო სემინარიაში, საიდანაც 1883 გარიცხეს ე. წ. "მგლის ბილეთით". 1885 შევიდა [[ნოვოროსია | ნოვოროსიის]] [[უნივერსიტეტი | უნივერსიტეტში]] ([[ოდესა]]) ისტორიულ-ფილოლოგიურ ფაკულტეტზე თავისუფალ მსმენელად. რევოლუციურ წრეებში მაშაობისათვის 1887 მიუსაჯეს 15 წელი პოლიციის ზედამხედველობის ქვეშ ყოფნა. 1889 დაბრუნდა სამშობლოში ჩაება საზოგადოებრივ-ჟურნალისტურ საქმიანობაში. ფანცხავას პირველი წერილი 1882 დაიბეჭდა ქუთაისის გაზეთ "შრომაში". 1888 შემოდგომიდან მუშაობდა ყოველკვირეულ გაზეთ "თეატრში", 1893-98 იყო გაზეთ "კვალის" კრიტიკის განყოფილების გამგე და აქვეყნებდა  კრიტიკულ-პუბლიცისტურ ნაწერებს. შემდეგ თანამშრომლობდა [[წერეთელი, აკაკი | ა. წერეთლის]] "კრებულში". 1890 იყო ქართული წიგნების მბეჭდავი ამხანაგობის დაარსების ერთ-ერთი მეთავე. 1891 მუშაობა დაიწყო ე. წ. საფილოქსერო კომიტეტში, შემდეგ კი შავი ქვის მრეწველთა საბჭოში. ლიტერატურულ საქმიანობას 1909 დაუბრუნდა, თანამშრომლობდა ქუთაისის პრესაში ("შინაური საქმეების", "განთიადის", "ცხოვრების", "თავისუფლების" რედაქციები). 1922-იდან თანამშრომლობდა საბჭოთა ჟურნალ-გაზეთებში. პუბლიცისტურ წერილებსა და კრიტიკულ მიმოხილვებში ფანცხავა საზოგადოებრივი-ლიტერატურული ცხოვრების აქტუალურ საკითხებს განიხილავდა დემოკრატიული-პროგრესული თვალთახედვით. მნიშვნელოვანია მისი კრიტიკული მიმოხილვანი [[დავითაშვილი, იოსებ | იოსებ დავითაშვილის]], [[მელანია, ნიკოლოზ | მელანიას (ნიკოლოზ ნათიძის)]], [[ბარათაშვილი, ნიკოლოზ | ნიკოლოზ ბარათაშვილის]], [[ცაგარელი, ავქსენტი | ავქსენტი ცაგარელის]], [[მეგრელი, დუტუ | დუტუ მეგრელის]] და სხვების შესახებ. აღსანიშნავია ფანცხავას წვლილი რუსთველოგიური კვლევის ისტორიაში. მას ეკუთვნის წერილები [[მარქსი, კარლ | კ. მარქსისა]] და [[ენგელსი, ფრიდრიხ | ფ. ენგელსის]] მოღვაწეობაზე, აგრეთვე [[ბელინსკი, ბესარიონ | ბ. ბელინსკისა]] და [[ლესინგი, გოტჰოლდ | ლესინგის]] კრიტიკული აზროვნების მიმოხილვანი. აღსანიშნავია ფანცხავას წერილების სერია, რომელშიც იგი ახასიათებს თავისი დროის ქართველ მწერლებს ([[გაბაშვილი, ეკატერინე | ე. გაბაშვილს]], [[ლომოური, ნიკო | ნ. ლომოურს]], [[ვაჟა-ფშაველა | ვაჟა-ფშაველას]], [[ეკალაძე, ია | ია ეკალაძეს]], [[ყიფიანი, მიხეილ | მ. ყიფიანს]], [[ჭრელაშვილი, სტეფანე | სტ. ჭრელაშვილს]], [[წერეთელი, გიორგი ექვთიმეს ძე | გ. წერეთელს]] და სხვ.), აგრეთვე მემუარული ჩანაწერები - "ცხოვრების მოედანი" (ჟურნალებში "რევოლუციის მატიანე", "ქართული მწერლობა", გაზეთი "ლომისი").





[[კატეგორია:ქართველები]]
