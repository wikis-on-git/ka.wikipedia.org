'''გუარამი''', გვარამი (გუარამ I კურაპალატი), ქართლის პირველი ერისმთავარი მეფობის გაუქმების შემდეგ  ([[575]]-[[590]]). არსებობს მოსაზრება, რომ გუარამი უნდა იყოს VI საუკუნის 70-იან წლებში ირანის წინააღმდეგ მომხდარი აჯანყების მეთაური გურგენი ([[გურგენის აჯანყება|გურგენის აჯანყება]] VI საუკუნის 70-იანი წლებისა). [[ჯუანშერი|ჯუანშერის]] ცნობით, გუარამი იყო [[ვახტანგ გორგასალი|ვახტანგ გორგასლის]] შვილიშვილი, რომელსაც ქართლის ერისთავების თხოვნით ბიზანტიის კეისარმა [[კურაპალატი|კურაპალატობა]] მიანიჭა და ქართლის მეფედ დანიშნა. "მოქცევაჲ ქართლისაჲ"-ს ცნობით,  გუარამი ქართლის ერისთავებმა ერისმთავრად დაამტკიცეს. [[სუმბატ დავითის ძე]] (XI საუკუნე), რომელიც თავად იყო ბაგრატიონთა საგვარეულოს წარმომადგენელი და უეჭველად ფლობდა ამ დინასტიის წარმოშობასთან დაკავშირებულ მნიშვნელოვან დოკუმენტურ წყაროებს, გუარამს თვლის ქართველ [[ბაგრატიონები|ბაგრატიონთა]] მამამთავრად. ამ ცნობის სისწორეს მხარს უჭერს ქართველ მკვლევარ-ისტორიკოსთა მნიშვნელოვანი ნაწილი. წყაროების საერთო მოწმობით, გუარამმა საფუძველი ჩაუყარა [[მცხეთა|მცხეთის]] [[ჯვარი (მცხეთა)|ჯვრის ტაძარს]].


[[კატეგორია:ქართველები]]
