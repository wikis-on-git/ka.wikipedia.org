'''იოანე ზედაზნელი''', [[ზედაზნის მონასტერი|ზედაზნის მონასტრის]] დამაარსებელი, სახელგანთქმული სირიელი საეკლესიო მოღვაწე. საქართველოში მოვიდა ქ. ანტიოქიდან VI საუკუნის შუა წლებში, თან მოიყვანა მრავალი მოწაფე ([[ასურელი მამები]]). ჯერ [[მცხეთა|მცხეთაში]] ცხოვრობდა, შემდეგ მცხეთის მახლობლად, [[არაგვი|მდინარე არაგვის]] გაღმა, ზედაზნის მთაზე ააშენა [[მონასტერი]], საიდანაც თავისი მოწაფეები დაგზავნა [[ქართლი|ქართლისა]] და [[კახეთი|კახეთის]] მხარეებში ქრისტიანობის გასამტკიცებლად და გასავრცელებლად, ეკლესია-მონასტრების დასაარსებლად. 

იოანე ზედაზნელს საქართველოში მოსვლიდანვე დახმარებასა და მფარველობას უწევდა ქართლის [[კათოლიკოსი]] [[ევლალე]]. იოანე ზედაზნელის მოღვაწეობა აუწერიათ VI-VII საუკუნეებში, მაგრამ თხზულებას ჩვენამდე არ მოუღწევია. X საუკუნეში მისი ცხოვრება აღწერა კათოლიკოსმა [[არსენ II|არსენ II-მ]], რომელსაც გამოუყენებია ძველი ტექსტი. მის შესახებ ცნობებს შეიცავს [[შიო მღვიმელი|შიო მღვიმელის]] მეტაფრასული "ცხოვრებაც".


[[კატეგორია:ასურელი მამები]]
