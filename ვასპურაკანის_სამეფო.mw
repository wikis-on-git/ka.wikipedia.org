'''ვასპურაკანის სამეფო''' - სომხური ფეოდალური სახელმწიფო ([[908]]-[[1021]]), რომელიც მოიცავდა ვასპურაკანის ოლქს, [[ვანის ტბა|ვანის ტბის]] მიმდებარე რაიონებს. იგი ვასალურ დამოკიდებულებაში იყო [[ანისის სამეფო|ანისის სამეფოსთან]]. სამეფოს მართავდნენ [[არწრუნები|არწრუნთა]] დინასტიის წარმომადგენლები. სენექერიმის მმართველობის წლებში ([[968]]-[[1021]]), აქ იყო 10 ქალაქი, 4 ათასი დასახლებული პუნქტი, 72 ციხე-სიმაგრე, 115 მონასტერი, ქვეყანა მჭიდროდ იყო დასახლებული, განვითარებული იყო ვაჭრობა და ხელოსნობა. [[XI საუკუნე|XI]] საუკუნის დასაწყისიდან განიცდიდა თურქული ტომების თავდასხმებს. [[1021]] წელს შეუერთდა [[ბიზანტია|ბიზანტიას]] და შეწყვიტა დამოუკიდებელი არსებობა.

[[კატეგორია:ისტორიული სახელმწიფოები]]
[[კატეგორია:სომხეთი]]
