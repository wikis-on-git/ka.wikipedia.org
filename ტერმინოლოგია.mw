'''ტერმინოლოგია''' ([[ტერმინი]] და ''logos'' ლოგია), მეცნიერების, ტექნიკის, ხელოვნების რომელიმე დარგში ხმარებულ ტერმინთა ერთობლიობა. სიტყვა "ტერმინოლოგია" ტერმინოლოგიური ლექსიკონის სინონიმადაც იხმარება. ტერმინოლოგიის განვითარებას მეცნიერების ამა თუ იმ დარგის განვითარება განაპირობებს. ტერმინოლოგიის ისტორია სათავეს იღებს ქართული მწერლობის შექმნის დასაწყისიდანვე; მისი აღმავლობა X-XII საუკუნეებიდან იწყება. მეცნიერულ პრინციპებზე დამყარებული ტერმინოლოგიური მუშაობა საქართველოში 1921-დან დაიწყო. ამ დროიდან ტერმინოლოგიური საკითხების შესწავლას ხელმძღვანელობდა განსახკომთან არსებული "სახელმწიფო სამეცნიერო საბჭო", 1926-დან - "ცენტრალური სამეცნიერო ტერმინოლოგიური კომიტეტი", რომელიც 1936-დან სპეციალური სამეცნიერო ტერმინოლოგიის განყოფილებად გადაკეთდა. ეს განყოფილება 1941-დან საქართველოს მეცნიერებათა აკადემიის ენათმეცნიერების ინსტიტუტის შემადგენლობაშია. გამოქვეყნებულია (1985) 50-მდე ტერმინოლოგიური ლექსიკონი მეცნიერების სხვადასხვა დარგში.


'''ავტობიოგრაფია''': (ბერძნ. autos – თვითონ და ბიოგრაფია) – ავტორის მიერ საკუთარი ცხოვრების აღწერა.


'''ალეგორია''': (ბერძნ. allegoria – გადაკრულად თქმა) – გადაკრულად ნათქვამი სიტყვა თუ სიტყვათა რიგი, რომელშიც მოვლენის შინაარსი კონკრეტული სახითაა წარმოდგენილი. მასში ნათქვამია ერთი და იგულისხმება მეორე (ანდაზა, გამოცანა, იგავ-არაკი და სხვ.). მისი მიზანია ავტორის აზრის შენიღბვა.


'''ალიტერაცია''': (ლათ. alliteratio) – ერთი და იმავე მსგავსი თანხმოვანი ბგერების განმეორება სალექსო სტრიქონში. გამოსავლის პოეტური ხერხი.
“ლეილას თვალები ელავენ ბნელიდან,
დედოფალს ახლავან მხევალნი მცველებად
ყვავილის მწველია ლეილას ხელიდან,
დალალნი დაშლილან ელვარე გველებად.”(პ. იაშვილი)


'''ანდაზა''': ხალხური სიტყვიერების ჟანრი (შეიძლება იყოს ლიტერატურულიც). სინამდვილის გონებამახვილურად განზოგადება. დამრიგებლობითი შინაარსი, იუმორისტულ-სატირული ხასიათი. 


'''აფორიზმი''': (ბერძნ. aphorisnos - განსაზღვრება) – მოკლედ და მხატვრულად გამოთქმული ზნეობრივ - დამრიგებლობით ხასიათის ბრძნული აზრი; მაღალგონიერი ჩანაფიქრის სხარტი გამოსახვა (მხატვრულ ლიტერატურაში). 


'''ბიოგრაფია''': (ბერძნ. bios – სიცოცხლე, grapho - ვწერ) - ადამიანის ცხოვრების აღწერა.


'''გაპიროვნება''': პერსონიფიკაცია (ლათ. persona  – სახე, პიროვნება; facere - კეთება) – მხატვრული გამოსახვის ხერხი, რომლისთვისაც დამახასიათებელია საგნებისა და მოვლენებისადმი ადამიანური თვისებების მიწერა, უსულო და სულიერი საგნების გაადამიანება. უსულო საგანი წარმოდგენილია, როგორც ადამიანი, რომელიც გრძნობს, მსჯელობს, მოქმედებს. განსხვავდება მეთაფორისაგან იმით, რომ მეტაფორაში ყველა თვისების გადატანა შეიძლება ერთი საგნიდან მეორეზე, გაპიროვნებაში კი გადატანილია მხოლოდ ადამიანური თვისებები. 


'''გროტესკი''': (ფრანგ. grotesque < იტალ. grota – მიწისქვეშა ნაგებობები, რომლებიც მორთული იყო ორნამენტით, რომელშიც სასაცილოდ იყო შერწყმული მცენარეების, ცხოველების და ადამიანების გამოსახულებანი). სტილი, როცა უსაზღვრო კარიკატურულ გაზვიადებაზე, ურთიერთგამომრიცხავ კონტრასტებზე, პარადოქსებზე აგებული ფანტაზიით დეფორმირებულია სინამდვილე. 
იგი განსხვავდება ალეგორიისგან, რომელშიც ზუსტად და რაციონალურად შერჩეულია შემცვლელი. ილია ჭავჭავაძის “კაცია ადამიანი?!”, არის გროტესკის მაგალითი ქართულ ლიტერატურაში. 


'''დიალოგი''': (ბერძნ. dialogos) – ორთა შორის საუბარი.


'''ელეგია''': (ბერძნ. elegeios) – ლირიკული პოეზიის ჟანრი, სხვადასხვა გრძნობებისა და განწყობილების გამომხატველი.


'''ეპიგრაფი''': (ბერძნ. epigraphe - წარწერა) – მოკლე წარწერა ციტატის, აფორიზმის ან ანდაზის სახით, რომელიც წარემძღვარება ნაწარმოებს ან მის ცალკეულ თავებს. მიგვითითებს თემის ხასიათზე, ნაწარმოების დედააზრზე. ვტორი გამოხატავს თავის დამოკიდებულებას ნაწარმოებში აღწერილისადმი. 


'''ეპითეტი''': (ბერძნ. epithetos – ზედდართული, დამატებული) – მხატვრული განსაზღვრა, პოეტური განმარტება, დახასიათება. უხშირესად ზედსართავი სახელით. მაგალითად: ანკარა წყალი და ა.შ. განსაზღვრებისგან გამოირჩევა. განსაზღვრება ხას უსვამს საგნისა თუ მოვლების ძირითად დამახასიათებელ ნიშანს. 


'''ეპილოგი''': (ბერძნ. epilogos - ბოლოსიტყვაობა) – მხატვრული ბოლოთქმა, დასკვნა.


'''ეპოსი''': (ბერძნ. epos – სიტყვა, თხრობა) – სინამდვილის ასახვა თხრობთი გზით, ავტორი უმეტესწილად არ ჩანს. ადამიანისა და მისი ცხოვრების ასახვის ტიპის ეპოსი იყო პროზაულ და პოეტურ ფორმებად: დიდი, საშუალო და მცირე.
''ეპოსის ჟანრებია'': ეპოპეა, სიმღერა (ხალხური ეპოსი), მოთხრობა, რომანი, პოემა, ბალადა, ნოველა, იგავ-არაკი, ეტიუდი, ესეი.
''მხატვრულ-დოკუმენტური ჟანრები'': მემუარი, დღიური, ავტობიოგრაფია, ბიოგრაფია, მოგზაურობა, ნარკვევი.
საგმირო ეპოსი. 


'''ექსპოზიცია''': (ბერძნ. expositio – ახსნა, გადმოცემა) – სიუჟეტის შემადგენელი ელემენტი. ემსახურება გარკვეული განწყობის შექმნას. 


'''ზღაპარი''': პოეტური გამონაგონი, ფანტასტიკურ ამბავზე აგებული თხრობითი ნაწარმოები, რომელიც დაკავშირებულია სინამდვილესთან იდეით, თემატიკით, მოტივებით, სიუჟეტით, ენობრივი თავისბურებით, ეროვნული კოლორიტით. ზღაპარი არის პროზაულიც და ლექსიც. იგი ეპოსის ერთ-ერთი ჟანრია, მას უახლოვდება თქმულება. 


'''თემა''': მხატვრულ ლიტერატურაში, დედააზრი ლიტერატურული ნაწარმოებისა, რომელიც მის შენაარსს აწესრგიბეს და იდეურ-ემოციურ მთლიანობად აქცევს, ნაწარმოების ძირითად იდეაზე მიუთითებს. ისინი განუყოფელ კავშირშია, ხანდახან ერთმანეთს ემთხვევა, მაგრამ იგივეობას არ წარმოადგენს. 
თქმულება: ეპოსის ერ-ერთი ჟანრი, დამახასიათებელი ხალხური სიტყვიერებისთვის. მოთხრობა გარდასულ ამბავზე (არის პროზაული, ლექსითი, შერეული, სხვადასხვა სახის – საისტორიო, საგმირო, სოციალური, სასიყვარულო და ა.შ.).


'''იგავ-არაკი''': ლირიკულ-ეპიკური ჟანრის ნაწარმოები, ზნეობრივ დამრიგებლური ხასიათის თხზულება. მისი გმირები არიან ცხოველები, მცენარეები, საგნები, მაგრამ იგულისხმებიან ადამიანები (გაპიროვნება). საფუძვლად უდევს შედარება. ახასიათებს ნართაული თქმა, ალეგორიულობა, სატირულ-იუმორისტული, კომიკური და რაც მთავარია, მომართვა შეგონებისათვის ახლოს დგას იგავთან. 


'''იდეა''': მხატვრულ ლიტერატურაში, ასახული აზრობრივი წვდომა გაბატონებული საზოგადოებრივ იდეალებთან მიმართებით. 


'''ირონია''': (ბერძნ. eironeia – მოჩვენებითობა, თვალთმაქცობა) – თავაზიანობით შენიღბული დაცინვა, დამცინავი გადაკვრით ნათქვამი (თავშეკავებული, მშვიდი, სერიოზული ტონი, გარეგნულად გამოხატული პატივისცემა).


'''იუმორი''': (ინგლ. humour – ხასიათი, ზნე < ლათ. humor – სითხე; ძველი მოძღვრებით - ადამიანის ორგანიზმში ოთხი სასიცოცოხლო სითხის ურთიერთ-მიმართებით განისაზღვრებოდა ოთხნაირი ხასიათი თუ ტემპერამენტი) – კომიკურის ერთ-ერთი სახე. იუმორი სიცილის საშუალებით ცდილობს ობიექტის სრულყოფას, განსმენდას ნაკლოვანებებისაგან და სრულქმნილი სახით მის განმტკიცებას. მისი აქტიური ფორაა გონებამახვილობა.


'''კალამბური''': გალექსილ (იშვიათად პროზაულ) თქმაში სიტყვების ან მათი ნაწილების ისეთი თანამედროვეობა, რომელიც აგებულია სიტყვათა ბგერით იგივეობასა (ომონიმზე) და მრავალმნიშვნელობიანობაზე. მაგ.:
“მაღლით წვიმა მოდიოდა,
ნაბადმა ვერ დამფარაო,
დამასველა მან, თავიდან,
ფეხებამდე მასხა რაო.”


'''კვანძის შეკვრა''': გაკვანძვა – ინტერესთა შეჯახების, წინააღმდეგობის გართულების, გმირთა ურთიერთობის გამწვავების მომენტი ეპოსში, დრამაში. გაკვანძვით იწყება ნაწარმოების სიუჟეტის გაშლა. გაკვანძვის მომენტს ინტრიგის, კონფლიქტის დასაწყისის მომენტსაც უწოდებენ.


'''კვანძის გახსნა''': სიუჟეტის შემადგენელი ნაწილი, მისი განვითარების ბოლო საფეხური; მხატვრული ნაწარმოების ის ადგილი, სადაც ხდება მთავარ მოქმედ პირთა შორის წინააღმდეგობის გადაწყვეტა და მით მთავრდება ძირითადი ამბის გადმოცემა. ეპილოგში ავტორს შეუძლია მხოლოდ მოქმედ პირთა შემდგომი ბედის მოკლე აღწერა – გადმოცემა, რადგან მთავარი კომფლიქტი კვანძის გახსნის შემდეგ აღარ ვითარდება.


'''კომპოზიცია''': ლიტერატურული ნაწარმოებისა (ლათ. compositio – შედგენა, შეთხზვა), მოიცავს მხატვრული ნაწარმოების თემის, იდეის, ფაბულის, სიუჟეტის, რითმის, რიტმის, სტროფის, ჩანართი ეპიზოდების, სიტყვიერი გამოსახვის ყველა მხატვრული საშუალების მიზანმიმართულ, მოტივირებულ,ურთიერთშეფარდებულ განლაგებას. კომპოზიციაში ვლინდება ცხოვრების მოვლენათა, საზოგადოებრივ ურთიერთობათა ჩვენების კანონზომიერება მხატვრულ ნაწარმოებში. განსხვავდება არქიტექტონიკისაგან, რომელშიც წარმოჩენილია ნაწარმოების გარეგნული ნაწილებიც ურთიერთკავშირი. 


'''კულიმინაცია''': (ლათ. culmen - მწვერვალი) – მხატვრული ნაწარმოების სიუჟეტის ერთ-ერთი ძირითადი ელემენტი; მოქმედების განვითარების უმაღლესი წერტილი, ის საფეხური, რომლის შემდეგ წინააღმდეგობა ვერ გართულდება. კულმინაციის შემდეგ ბრძოლა ნელდება, იხსნება კვანძი და ნაწარმოების შინაარსი ფინალისკენ მიემართება. (მაგ.: “ალუდა ქეთელაურში” ალუდას მიერ ხევისბერის წინაშე მოსვრისთვის საჯაროდ თავის მოკვეთა და სხვა).


'''ლეგენდა''': (ლათ. legenda – სიტყვა-სიტყვით, სავალდებულო წასაკითხი ტექსტი) ზეპირმეტყველების თხრობითი ჟანრი. ასფუძვლად უდევს ზღაპრული, სასწაულებრივი ამბავი ან ფანტასტიკური იერსახე. მასში შეიძლება ასახული იყოს წარსული, თანამედროვეობა და მომავალიც. თემატურად: რელიგიური, ისტორიული, გეოგრაფიული, საყოფაცხოვრებო ლეგენდები. თანამედროვე გაგებით ლეგენდას უწოდებენ ნაწარმოებს (განურჩევლად ჟანრისა), რომელშიც მხატვრული გამონაგონი ემყარება ჰეროიკულ, ფანტასტიკურ ამბავს.


'''ლექსი''': რიტმულად და ინტონაციურად მოწესრიგებული მეტყველება, რომელიც ენის პროსოდიული ბუნების შესაბამისად განსაზღვრული ლექსთწყობის კანონებზეა დამყარებული (ტერფი – ანტიკურ ლექსში; ბაითი – არაბულ-სპარსულში; კვალიტატუროსა – ტაეპი თანაბარმარცვლიანი) ლექსი შეიძლება იყოს რითმიანი, ურითმო (თეთრი ლექსი), თავისუფალი. 


'''ლირიკა''': (ბერძნ. lyrikos < lyra – მუსიკალური საკრავი, რომლის თანხლებითაც სრულდებოდა ლექსითი ნაწარმოებები) – მხატვრული ლიტერატურის გვარი ეპოსთან და დრამასთან ერთად, უსიუჟეტო ან მკრთალსიუჟეტიან ლექსით ნაწარმოებში. თუ ეპოსში სინამდვილე, გმირის ცხოვრება გადმოცემულია თხრობით, დრამაში ადამიანის ქცევა-ხასიათი ნაჩვენებია მოქმედებაში, ლირიკაში სინამდვილე განსახიერებულია პოეტის მიერ მიღებული შტაბეჭდილებების პრიზმით, გადმოცემულია ადამიანის ცალკეული განცდა, გრძნობა, აზრი, განწყობილება, მაგრამ ისე, რომ იგი არა მხოლოდ პირადული განდა-სატკივარია, არამედ გამოსახულია საზოგადოებრივად მნიშვნელოვანი. იგი შორდება განზოგადებულობით ავტორის პიროვნებას და წარმოადგენს ყველას სათქმელს. 
ლირიკული ნაწარმოების გმირი მეტწილად ავტორია. ამიტომ ასეთი სახე გარკვეულ ცნებად იქცა, რადგან ადგილი აქვს მხატვრულ გამონაგონსაც. ის გვხვდება პროზაულ ნაწარმოებშიც (ლირიკული გადახვევა). ლირიკოსები: დ. გურამიშვილი, ბესიკი, ბარათაშვილი, აკაი, ვაჟა, გალაქტიონი, გოგლა და სხვა.


'''მეტაფორა''': (ბერძნ. metaphora - გადატანა) – მხატრვული გამოსახვის სტილისტიკური ხერხი. პოეტურად შესაძლებელს, დასაშვებს, ასოციაციებითა თუ კონტრასტით, ანალოგიებით წარმოსადგენს ემყარება ან აგებულია სიტყვათა გადატანით მნიშვნელობაზე.
“შენ ფრთამოღუღუნეს
ჟამთა სიმაღლეზე,
ჩვენი საუკუნე
გიცავს, უახლესი” (გალაქტიონი)
მეტაფორაში საგნებსა და მოვლენებს მიწერილი აქვთ ისეთი თვისება, რომელიც მათ არ ახასიათებთ, მაგრამ პოეტურად დასაშვებია. ხანდახან მისი გამოცნობა ძნელია. არისტოტელე ამბობდა: “თუ სათქმელი შედგება მეტაფორისგან, იგი გამოცანაა”. გამოარჩევენ ოთხი ტიპის მეთაფორას:
1. როცა უსულო საგანის თვისება გადატანილია სულიერ საგანზე (ოქროს გული, რკინის კაცი).
2. სულიერი საგნის თვისება გადატანილია უსულო საგანზე (“ჩაფიქრებულა მთაწმინდა” ან “ვინ იცის მტკვარო რას ბუტბუტებ”).
3. უსულო საგნის თვისება გადატანილია უსულო საგანზე (ვერცხლის ნაკადული, რკინის ნიაღვარი).
4. სულიერი საგნის თვისება გადატანილია სულიერ საგანზე (შენ ხმელო კაცო, წარბშეკრულო ხშირად და მკაცრო, / აქიმო წყლულის და ქადაგო გაზაფხულისა . . . მ. ლებანიძე)


'''მითი''': (ბერძნ. mythos – თქმულება, გადმოცემა) – უძველესი ხალხური, კოლექტიური, ფანტასტიკური, ხალხური თქმულება ქვეყნის გაჩენის, სიცოცხლის წარმოშობის, ბუნების ძალთა, ღმერთების და გმირების მოქმედების შესახებ. რახ ხასიათდება გრძნობადკონკრეტული პერსონიფიკაციითა და გასულიერებით. მითში მხატვრულადაა წარმოდგენილი ადამიანის პრიმიტიული წარმოდგენები სამყაროზე, ბუნების საიდუმლოების აუხსნელობით გამოწვეული შიშისა და უძლურაბის გრძნობა (მითი არგონავტებზე, ამირანის შესახებ და ა.შ.). 


'''მოთხრობა''': საშუალო ზომის ეპიკური ნაწარმოები; ხასიათდება თემატიკური მრავალფეროვნებით (ისტორიული, საყოფაცხოვრებო, სოციალური, სათავგადასავლო, დედაქტიკური). შუალედური ადგილი უჭირავს ნოველასა და რომანს შორის. გამოიკვეთა XIX საუკუნეში. ფართოდ გავრცელდა რუსეთში (გოგოლი, ტურგენევი, ტოლსტოი, ჩეხოვი, კუპრინი. ქართულ ლიტერარუტაში: ილია, ვაჟა, ყაზბეგი, კლდიაშვილი, ნინოშვილი, ჯავახიშვილი და სხვა.)


'''მონოლოგი''': (ბერძნ. monos – ერთი და logos - სიტყვა), ერთი მოქმედი პირის ნაწარმოებში (დრამატულში) ერთი მოქმედი პირის მიერ წარმოთქმული ბრცელი სიტყვა, რომელიც სხვა პირთა რეპლიკებზე არ არის დამოკიდებული (განსხვავდება დიალოგისაგან) მოლაპარაკე მიმართავს ან თავის თავს ან საყურებელს. მასში იხსნება პერსონაჟის სულიერი სამყარო, მისი ხასიათი, ზოგჯერ მოქმედების განვითარების ქარგა. 


'''მოტივი''': (ფრანგ. motif) კონკრეტიზააციის მოვლენების სქემა სიუჟეტში. მოტივის შინაარსი (მაგ.: პერსონაჟის სიკვდილი, ანდერძის შედგენა და ა.შ.) არ მეტყველებს მისი მნიშვნელობის შესახებ. მოტივი განისაზღვრება ნაწარმოების ფაბულაში მისი სულით: მთავარი (ლაიტმოტივი) და მეორეხარისხოვანი. არსებობს ძირიადი მოტივები: სასიყვარულო სამკუთხედი, ღალატი-შურისძიება, ცალმხრივი სიყვარული.  


'''მხატვრული ენა''': 1. ენის სტილისტიკური სახესხვაობა (შედარებით მეცნიერების ენასთან, პუბლიცისტიკის ენასთან საქმიანი ქაღალდების ენასთან, სალაპარაკო ენასთან და სხვ.) 2. მხატვრული ლიტერატურის ფორმა. მხატვრული ენა, ანუ სიტყვის ხელოვნება გაიგებოდა როგორც განსაკუტღებული ენი, რომელსაც თავისი ლექსიკა, სინტაქსი, ფრაზეოლოგია და მისთანა გააჩნია, მაგრამ მხატვრული პროზის ჟანრული ჩამოყალიბების შემდეგ აღმოჩნდა, რომ ლიტერატურულმა ნაწარმოებებმა აითვისეს საერთო-სახალხო ენის მთელი ფონდი, ხოლო მხატვრულ ნაწარმოებებად იმიტომ დარჩნენ, რომ მათი შინაარსი მხატრვული სახეებით გაიშალა ენობრივ საშუალებათა გზით.


'''მხატვრული სახე''': იერსახე, ასახვის სპეციფიკური ფორმა; პირობითი რეალობა, სადაც ზოგადი გამომჟღავნებული ინდივიდუალურის თავისებურებასა და განუმეორებლობაში და რომელიც განისაზღვრება შემოქმედის მსოფლმხედველობით, ესთეტიკური იდეალით, შემოქმედებითი ნიჭითა და უნარით. ამდენად, მხატვრულ სახეს გააჩნია შემეცნებითი, ესთეტიკური, აღმზდელობითი და საკომუნიკაციო ფუნქციები. მხატვრული სახე ცხოვრებისეული სინამდვილის კვლევის კვლევის ფორმაა. იგი არ არის ფოტოგრაფირებული, ე.ი. გაორკეცებული სინამდვილე. პირიქით, მხატვრული სახე სასურველთან, იდეალთან არსებულის შეფარდების საშუალებას იძლევა. 


'''ნოველა''': (იტალ. novella – ახალი ამბავი < ლათ. novellus – ახალი), მცირე ფორმის თხრობითი ნაწარმოები, რომლის ჟანრული თავისებურებაა ორიგინალური მძაფრი ფაბულა, მოულოდნელი, მაგრამ ლოგიკური კვანძის გახსნა. ნოველას მკაფიოდ გამოხატული კომპოზიცია ახასიათებს, რომელშიც დაცულია მოქმედების განვითარების თანმიმდევრობა, თხრობის თავდაჭერილი კილო, ხასიათდება ლექსიკური ფორმის სინატიფით. ნოველასთვის უცხოა აღწერა, მას არ აქვს (ან იშვიათად, ძალზე სუსტად აქვს გამოხატული) სილიკული საწყისები. განვითარების საწყის ეტაპზე ნოველას გაშლილ ანეკდოტუ ამბავს წააგავს, მაგრამ შემდგომ, სწორედ ფორმის დახვეწით (სტრუქტურის გამიზნილი სინატიფითა და მხატვრულობით) ყალიბდება ჟანრულ ფორმად, რენესანსის ეპოქაში უკვე გამოიკვეთა ევროპული ნოველისტიკა.
