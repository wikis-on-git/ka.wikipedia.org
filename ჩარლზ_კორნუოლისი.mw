[[სურათი:charlscorn.jpg|thumb|200px|ჩარლზ კორნუოლესი]]
'''ჩარლზ კორნუოლისი''' (ინგ. Charles Cornwallis) (*[[31 დეკემბერი]], [[1738]] – †[[5 ოქტომბერი]], [[1805]]) [[ინგლისელები|ინგლისელი]] სამხედრო მეთაური და კოლონიალური გუბერნატორი. ის მონაწილეობდა [[ამერიკის რევოლუცია |ამერიკის რევოლუციაში]]. იგი დაიბადა [[ლონდონი|ლონდონში]]. 


კორნუოლისის ოჯახი იყო ერთ–ერთი წარჩინებული და მდიდარი, მისი ოჯახი ატარებდა ბარონის წოდებას, მისი ბიძა კი იყო [[კანტენბერის ეპისკოპოსი]]. მისი დედა იყო ჩარლს თაუნსჰენდის ქალიშვილი, მისი ბიძა კი იყო [[პრემიერ მინისტრი]], [[უოლპოლი, რობერტ|რობერტ უოლპოლი]]. ჩარლზმა განათლება მიიღო კემბრიჯსა და იტონში. 

შვიდ წლიანი ომის პერიოდში კორნუოლისი მუშაობდა [[გერმანია|გერმანიაში]] სხვა და სხვა პოსტებზე.  [[1759]] წელს, [[მინდენის ბრძოლა|მინდენის ბრძოლაში]] თავის გამოჩენისთვის მას მიენიჭა კაპიტნის წოდება. 

[[1760 წელის]] იანვარში ის გახდა [[პარლამენტის წევრი]].

[[1761]] წელს კორნუოლისი ისევ გააგზავნეს გერმანიაში, ამჯერად მას მისცეს ვიცე პოლკოვნიკის წოდება. 

==ამერიკის რევოლუცია==
[[Image:CharlesCornwallis.jpg|left]]
ამერიკის რევოლუციის დასაწყისისთვის, ჩარლზ კორნუოლისმა გამოთქვა სურვილი მიეღო მონაწილეობა ამ ომში.  [[1776]] წლის [[1 იანვარი|1 იანვარს]] მას მისცეს გამგზავრების უფლება. იმავე წლის მარტში ის 2 500 კაციან რაზმთან ერთად გაემგზავრა [[ნიუ-იორკი|ნიუ–იორკში]], რათა ემსახურა გენერალ მაიორ [[ჰენრი კლინტონი|ჰენრი კლინტონთან]]. 

[[1777]] წლის [[2 იანვარი|2 იანვრიდან]] [[4 იანვარი|4 იანვრამდე]] კორნუოლისი ებრძოდა ამერიკის კონტინენტალურ არმიას, [[პრინსტონი, ნიუჯერსი|პრინსტონთან]], რომელსაც მეთაურობდა გენერალი [[ვაშინგტონი, ჯორჯ|ჯორჯ ვაშინგტონი]]. ამ ბრძოლაში ინგლისელთა ჯარს საკმაოდ დიდი ზიანი მიაყენეს.

[[1780]] წელს კორნუოლისი ბრიტანეთის არმიას გაუძღვა [[კაროლინები|კაროლინებისკენ]] სადაც უნდა შებრძოლებოდა [[გრინი ნათანიელ|ნათანიელ გრინს]]. [[1781]] წელს კორნუოლისის არმიამ გაიმარჯვა გილფორდის ბრძოლაში თუმცა მნიშვნელოვანი ზიანი მიიღო და ამიტომ იძულებული გახდა დაეტოვებინა კაროლინები. [[1781]] წლის [[19 ოქტომბერი|19 ოქტომბერს]], [[იორკთაუნის ბრძოლა (1781)|იორკთაუნის ბრძოლისას]], ამერიკელების და ფრანგების გაერთიანებულმა ძალებმა გადამწყვეტი იერიში მიიტანეს კორნუოლესის ჯარზე. კორნუოლისი დანებდა, ბრიტანეთმა ომი წააგო.

==ინდოეთი==

კორნუოლისი გადაყვანილი იქნა [[ინდოეთი|ინდოეთში]], სადაც მან [[ჰასტინგსი, უორენ|უორენ ჰასტინგსი]] შეცვალა. მისი ოფიციალური დანიშვნა როგორც გენერალური გუბერნატორი მოხდა [[1786]] წელს. 

[[1793]] წელს მისი პირველი ვადა ამოიწურა და იგი დაბრუნდა ინგლისში, ის გახდა [[ირლანდიის მმართველი]]. მან [[1789 წლის ირლანდიის აჯანყება|1789 წლის ირლანდიის აჯანყების]] დროს რეპრესიაში მოაქცია „[[გაერთიანებული ირლანდიელები]]“.  [[1805]] წელს კორნუოლისი დაბრუნდა ინდოეთში და ხელმეორედ დაინიშნა გენერალურ გუბერნატორად. ჩამოსვლიდან ცოტა ხნის მერე ის [[ვარანაში|ვარანაშის]] მახლობლად, [[გაზიპური|გაზიპურში]] გარდაიცვალა ციებ–ცხელებით. იგი დაკრძალეს [[განგი|მდინარე განგის]] მახლობლად, მის მემორიალი დღემდე არსებობს და მას ინდოეთის მთავრობა უვლის.


[[en:Charles Cornwallis, 1st Marquess Cornwallis]]
[[de:Charles Cornwallis, 1. Marquess Cornwallis]]
[[fr:Charles Cornwallis]]
[[pl:Charles Cornwallis]]
[[pt:Charles Cornwallis]]
[[ru:Корнуоллис, Чарлз]]
[[sv:Charles Cornwallis]]
