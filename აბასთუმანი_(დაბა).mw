'''აბასთუმანი''' - [[დაბა]] [[ადიგენის რაიონი|ადიგენის რაიონში]]. მდებარეობს [[მესხეთის ქედი|მესხეთის ქედის]] სამხრეთ კალთაზე, მდ. ოცხის ხეობაში, [[ადიგენი|ადიგენიდან]] 25 კმ-ზე, [[ახალციხე|ახალციხიდან]] 28 კმ-ზე. სამთო-კლიმატური კურორტია (ზ.დ. 1340 მ). კურორტის მშენებლობას საფუძველი ჩაეყარა XIX ს-ის 70-იან წწ-ში. დაბის სტატუსი მიენიჭა [[1926]] წელს. მოსახლეობა 1,4 ათასი (2002). IX-X სს-ში მას “ოძრახედ” მოიხსენიებენ. გვიანდელ შუა საუკუნეებში დამკვიდრდა “ოცხე”, XIX ს-დან - “აბასთუმანი”. დღევანდელი სახელი შეიძლება მომდინარეობდეს აბაზასძეთა საგვარეულო სახელისაგან. აბასთუმანში არის ტუბსანატორიუმები, [[აბასთუმნის ასტროფიზიკური ობსერვატორია]], კულტურის, განათლებისა და ჯანდაცვის ობიექტები, აგრეთვე არქიტექტურის ძეგლები - შუა საუკუნეების ეკლესია და “თამარის ციხე”, ეკლესია “ახალი ზარზმა” (1899-1902).

[[კატეგორია:საქართველოს დაბები]]
