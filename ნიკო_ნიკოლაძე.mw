'''ნიკო (ნიკოლოზ) იაკობის ძე ნიკოლაძე'''(* [[27 სექტემბერი]], [[9 ოქტომბერი]], [[1843]], [[ქუთაისი]]    ―     † [[5 აპრილი]], [[1928]], [[თბილისი]]), [[ქართველები  | ქართველი]] პუბლიცისტი, კრიტიკოსი,რევოლუციონერ-დემოკრატი, საზოგადო მოღვაწე; [[ჩერნიშევსკი, ნიკოლოზ|  ნ. ჩერნიშევსკის]] მოწაფე და თანამებრძოლი.


==ბიოგრაფია==

[[1860]] წელს დაამთავრა ქუთაისის გიმნაზია, ამავე წელს [[ცისკარი  |  ჟურნალ  "ცისკარში"]] (NN 9,10) მოათავსა თავისი პირველი წერილები. [[1861]] წელს შევიდა [[სანქტ-პეტერბურგი | სანქტ-პეტერბურგის]] უნივერსიტეტის იურიდიულ ფაკულტეტზე და აქტიურ მონაწილეობა მიიღო სტუდენტთა [[1861]] ცნობილ გამოსვლებში, რის გამოც დააპატიმრეს და უნივერსიტეტიდან გარიცხეს. [[1862]] [[ისკრა | ჟურნალ "ისკრაში"]] (NN 11,12,28,29) გამოაქვეყნა მხატვრული ნარკვევი "პეტერბურგის მხარეზე", რომელშიც აღწერილია სტუდენტთა ცხოვრება. [[1862]] სამშობლოში დაბრუნდა და მონაწილეობდა ჟურნალ "ცისკრის" ფურცლებზე ძველი და ახალი თაობას შორის გამართულ იდეურ-ლიტერატურულ ბრძოლაში. შემდეგ კვლავ პეტერბურგს გაემგზავრა და გაზეთ "ნაროდნოე ბოგატსტვოს" რედაქტორობდა. [[1864]] ჟურნალ "სოვრემენიკში" გამოქვეყნდა მისი ნარკვევი "პროვინციული სურათები", ამავე წელს სწავლის გასაგრძელებლად საზღვარგარეთ წავიდა, [[პარიზი | პარიზიდან]] თანამშრომლობდა გაზეთ "სანკტ-პეტერბურგსკიე ვედომოსტში". ა. გერცენის მიწვევით თანამშრომლობდა [[კოლოკოლ | გაზეთ "კოლოკოლში"]], რომელშიც დაბეჭდა სტატიები: "გლეხთა განთავისუფლება საქართველოში", "ჩვენი მომავალი ვექილები", «"მოსკოვსკიე ვედომოსტის" სამსჯავროს წინაშე», "თბილისიდან", "ივლისის დღეები თბილისში", "საქართველოდან". "კოლოკოლში" თანამშრომლობა ნიკოლაძემ [[გერცენი, ალექსანდრე | ა. გერცენთან]] და[[ ოგარიოვი, ნიკოლოზ | ნ.ოგარიოვთან]] უთანხმოების გამო შეწყვიტა. ნიკოლაძემ [[ლონდონი | ლონდონში]] [[ლაფარგი, პოლ | პ. ლაფარგის]] მეშვეობით გაიცნო[[ მარქსი, კარლ | კ. მარქსი]], რომელსაც მისთვის შეუთავაზებია I ინტერნაციონალის წარმომადგენლობა კავკასიაში, მაგრამ ევროპაში სასწავლებლად წასულ ახალგაზრდას სამშობლოში დაბრუნება ნაადრევად მიუჩნევია. [[1866]] ნიკოლაძემ [[ფრანგული ენა  | ფრანგულ ენაზე]] გამოსცა თავისი პირველი წიგნი "მთავრობა და ახალი თაობა", 1868 [[ჟენევა | ჟენევაში]]  ლ.მეჩნიკოვთან ერთად დააარსა ჟურნალ "სოვრენნოსტი", რომელშიც დაიბეჭდა ნიკოლაძის ცნობილი სტატიები:"რუსული ემიგრაცია", "ორი თაობა", "ევროპის ცხოვრება", "ნაროდნოე დელო", "რევოლუციონერის როლი". ამავე წელს მ.ელპიდინთან ერთად გამოსცა ნ.ჩერნიშევსკის თხზულების პირველი ტონი და რომანი "რა ვაკეთოთ?!", რომელთა შესავალი წერილები ეკუთვნის ნიკოლაძეს. [[შვეიცარია | შვეიცარიაში]] ყოფნის დროს [[1868]] დაამთავრა [[ციურიხი | ციურიხის]] უნივერსიტეტი და დაიცვა დისერტაცია თემაზე "განიარაღება და მისი ეკონომიკური და სოციალური შედეგები" (ფრანგულ ენაზე ცალკე წიგნად გამოვიდა ჟენევაში), რისთვისაც მიენიჭა ციურიხის უნივერსიტეტის დოქტორის ხარისხი. [[1870]] იანვარში ნიკოლაძე ქუთაისში დაბრუნდა, ხოლო მარტში უკვე თბილისში გადმოვიდა [[დროება | გაზეთ "დროების"]] თანამშრომლად. [[1871]] წლიდან სათავეში ჩაუდგა ჟურნალ "კრებულს", რომელშიც გამოაქვეყნა ბევრი საპროგრამო ხასიათის სტატია პოლიტიკურ და ლიტერატურის საკითხებზე. [[1872]] პარიზში იმოგზაურა და თავისი შთაბეჭდილებები სათაურით "სხვათა შორის" ჟურნალ "კრებულში" გამოაქვეყნა. [[1873]] იგი კვლავ პარიზში იყო, ამჯერად ტყიბულის ქვანახშირის საქმეების მოსაგვარებლად.[[ 1873]] წლის 1 აპრილიდან პარიზშივე დაიწყო ჰექტოგრაფიულად ნაბეჭდი გაზეთ "დროშის" გამოცემა (დაისტამბა 10 ნომერი). მაისში ნიკოლაძე უკვე სამშობლოში დაბრუნდა და დაიწყო დიდი ლიტერატურული-საზოგადოებრივი მოღვაწეობა; თანამშრომლობდა გაზეთ "დროებასა" და ჟურნალ "კრებულში"; [[1878]]-იდან გამოსცემდა გაზეთ "ობზორს", რომელიც [[1880]] წელს მთავრობამ დახურა და მისი რედაქტორი [[სტავროპოლი |  სტავროპოლში]] გადაასახლა.

[[1881]] წელს ნიკოლაძე სტავროპოლიდან პეტერბურგში გადავიდა, სადაც თანამშრომლობდა ჟურნალში "ოტეჩესტვენნიე ზაპისკი" და ფართო ლიტერატურულ მოღვაწეობას ეწეოდა. პეტერბურგში ყოფნის დროს აქტიური მონაწილეობა მიიღო ნ. ჩერნიშევსკის განთავისუფლებაში. [[1886]] წლიდან მეორე დასის ერთ-ერთი ხელმძღვანელი იყო. [[1887]]-[[1891]] თბილისში რედაქტორობდა გაზეთ "ნოვოე ობოზრენიეს", თანამშრომლობდა ჟურნალ "მოამბეში". [[1894]]-[[1912]] წლებში არჩეული იყო ფოთის ქალაქის თავად. [[1917]] თებერვლის რევოლუციას პეტერბურგში შეხვდა. [[1920]] ნიკოლაძე საზღვარგარეთ გაემგზავრა, როგორც ჭიათურუს მანგანუმის საექსპორტო საზოგადოების დელაგაციის მეთაური; იქ შეიტყო საქართველოში საბჭოთა ხელისუფლების დამყარების ამბავი და მაშინვე სამშობლოში დაბრუნება ითხოვა. [[1924]] წელს დაბრუნდა [[საქართველო |საქართველოში]]. ნიკოლაძემ დიდი როლი შეასრულა ქართული ლიტერატურის კრიტიკის განვითარებაში და ქართულ მწერლობაში მატერიალისტური ესთეტიკის პრინციპების დანეგრვის საქმეში, იგი ბოლომდე დარჩა [[ჩერნიშევსკი, ნიკოლოზ | ნ. ჩერნიშევსკის]] ესთეტიკის ერთგული, რაც აისახა მის წერილებში "ჩვენი მწერლობა", "კრიტიკა და მისი მნიშვნელობა ლიტერატურაში" და სხვა. მანვე მოგვცა [[ჭავჭავაძე, ილია | ი. ჭავჭავაძისა]] და [[ორბელიანი, გრიგოლ | გ. ორბელიანის]] მხატვრული შემოქმედების ღრმა ანალიზი.

ნიკოლაძის სახლ-მუზეუმია სოფ. [[დიდი ჯიხაიში | დიდ ჯიხაიშში]] ([[1948]], [[სამტრედიის რაიონი]]).


[[კატეგორია:ქართველი საზოგადო მოღვაწეები]]
