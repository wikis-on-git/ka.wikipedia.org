ქალაქი [[საქართველო|საქართველოში]], [[ხაშურის რაიონი|ხაშურის რაიონის]] ადმინისტრაციული ცენტრი. [[1872]]-[[1917]] წლებში მას მიხაილოვო ერქვა, [[1918]]-[[1928]] - ხაშური, [[1928]]-[[1934]] წლებში - სტალინისი. მდებარეობს [[შიდა ქართლის ვაკე|შიდა ქართლის ვაკეზე]], მდინარე სურამულას ნაპირზე, ზღვის დონიდან 700 მ სიმაღლეზე. XIX საუკუნეში [[ფოთი]]-[[ თბილისი|თბილისის]] სარკინიგზო მაგისტრალის გაყვანის შემდეგ ხაშური თანდათან მსხვილი სატრანსპორტო კვანძი გახდა. აქედან სარკინიგზო და საავტომობილო მაგისტრალები მიემართება ბორჯომისა და ახალციხის მიმართულებით. ქალაქად გამოცხადდა [[1921]] წელს. მოსახლეობა 9,8 ათასი ([[2002]] წ.). არის აქ ხაშურის სარკინიგზო ტრანსპორტის, შუშის ტარის, კვების მრეЯველობის საწარმოები, განათლებისა და კულტურის დაწესებულებები (სახალხო თეატრი, მხარეთმცოდნეობის მუზეუმი). შემორჩენილია XVIII საუკუნის კოშკი, იოანე ნათლისმემლისა და წმ. მარინეს ეკლესიები. ხაშურში არის [[ურბნისისა და რუისის ეპარქია|ურბნისისა და რუისის ეპარქიის]] კათედრა და რეზიდენცია.

[[კატეგორია:საქართველოს ქალაქები]]

[[de:Chaschuri]]
