[[სურათი:Galaktioni2.jpg|thumb|200px|right|გალაკტიონ ტაბიძე]]

'''გალაკტიონ ტაბიძე''' ([[1891]] წლის [[17 ნოემბერი]], [[ვანი|ვანის რაიონის]] სოფ. [[ჭყვიში]] - [[1959]] წლის [[17 მარტი]], [[თბილისი]]), გამოჩენილი [[ქართველები|ქართველი]] პოეტი და საზოგადო მოღვაწე, საქართველოს სახალხო პოეტი ([[1933]]), [[საქართველოს მეცნიერებათა აკადემია|საქართველოს მეცნიერებათა აკადემიის]] აკადემიკოსი ([[1944]]), XX საუკუნის ქართული პოეზიის ერთ-ერთი უდიდესი წარმომადგენელი. 

[[1900]] წელს ტაბიძე ჩაირიცხა ქუთაისის სასულიერო სასწავლებელში. [[1908]] წლიდან სწავლა განაგრძო თბილისის სასულიერო სემინარიაში. [[1910]]–[[1911]] წლებში მუშაობდა მასწავლებლად. [[1917]]–[[1918]] წლებში იმყოფებოდა მოსკოვსა და პეტროგრადში. [[1919]] წლიდან ცხოვრობდა და მოღვაწეობდა თბილისში. [[1922]]-[[1923]] წლებში გამოსცემდა  "გალაკტიონ ტაბიძის ჟურნალს". [[1924]] წელს იგი იყო ჟურნალის "მნათობი" ერთ-ერთი ფუძემდებელი. [[1935]] წელს პარიზში მონაწილეობდა ანტიფაშისტურ კონგრესში. 

გალაკტიონ ტაბიძე სიცოცხლეშივე იქნა აღიარებული "ქართული პოეზიის მეფედ". მისი პოეზიის თვალსაჩინო ნიმუშებია: "მერი", "მესაფლავე", "მთაწმინდის მთვარე", "მე და ღამე", "უსიყვარულოდ", "ქებათა ქება ნიკორწმინდას" და სხვა... 

მიუხედავად მრავალი მცდელობისა, იმხანად გაბატონებულმა კომუნისტურმა რეჟიმმა ვერ შეძლო დიდი პოეტის საკუთარ სამსახურში ჩაყენება და მისი ნიჭის ექსპლუატაცია . ამის ნათელი დასტურია, თუნდაც, გალაკტიონის პოემა "მოგონებები იმ დღეების, როცა იელვა" ([[1924]]), რომელიც 1924 წლის ეროვნულ ამბოხებას მიეძღვნა. პოეტი ვერ ეგუებოდა საქართველოს სახელმწიფოებრივი დამოუკიდებლობის დაკარგვას. 

უდიდესი პოპულარობისა და თაყვანისცემის მიუხედავად, პოეტმა სიცოცხლე სულიერ სიმარტოვეში განვლო. ამან გარკვეული კვალი დაამჩნია მის შემოქმედებასაც,რომელმაც პოეზიას ახალი სიციცხლე, განსხვავებული რიტმი, მრავალფეროვნება და საოცარი მოქმნილება შესძინა.

გალაკტიონი გარდაიცვალა [[1959]] წლის [[17 მარტი | 17 მარტს]]. "პოეტების მეფემ" სიცოცხლე თვითმკვლელობით დაასრულა, რაც მნიშვნელოვანწილად განპირობებული იყო ოფიციოზის მისდამი გულგრილი დამოკიდებულებით.

[[კატეგორია: ქართველები]]
[[კატეგორია: დაბადებული 1891]]
[[კატეგორია: გარდაცვლილი 1959]]

[[de:Galaktion Tabidse]]
[[dk:Galaktion Tabidse]]
