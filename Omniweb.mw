[[სურათი:OmniWeb_Icon.png|50px]] [[სურათი:OmniWeb 5b screenshot.jpg|thumb|right|250px|ომნივების ინტერფეისი]] '''ომნივები''' (OmniWeb) [[ომნი ჯგუფი|ომნი ჯგუფის]] (Omni Group) მიერ დამუშავებული [[ინტერნეტ ბრაუზერი|ინტერნეტ ბრაუზერია]] [[მაკ ოს X]] ოპერაციული სისტემისთვის. ომნივები თავდაპირველად ''ლაითჰაუზ დიზაინმა'' ''ნექსტსტეპ'' პლატფორმისთვის გამოუშვა [[1995]] წლის [[17 მარტი|17 მარტს]]. თუმცა ''ნექსტსტეპი'' მალევე ''ოპენსტეპში'', ხოლო შემდეგ კი ''მაკ ოს X''-ში გადაიზარდა და ომნივები სათანადოდ ამ პლატფორმებისთვის განახლდა. მცირე პერიოდის განმავლობაში ომნივები [[მაიკროსოფტ ვინდოუსი|ვინდოუსისთვისაც]] იყო მისაწვდომი ''იელოუბოქსის'' მეშვეობით. ''სან მაიკროსისტემსის'' მიერ ''ლაითჰაუზ დიზაინის'' შესყიდვის შემდეგ ''ომნი ჯგუფი'' 2.5 ვერსიიდან დაწყებული ბრაუზერს თავად უშვებს. ვერსია 4.0-დან ომნივები მხოლოდ მაკ ოს X პლატფორმისთვის გამოდის.

ყველაზე ინოვატორული გამოგონება ომნივებში თავის დროზე იყო [[პოპ-აპ ფანჯრები|პოპ-აპ ფანჯრების]] დაბლოკვა. ეს ინოვაცია სხვა ბრაუზერებმაც სწრაფად აიტაცეს.

ომნივები დამუშავებულია [[კოკოა (აპი)|კოკოას]] ([[აპი]]) გამოყენებით, რომელიც მაკ ოს X-ის შესაძლებლობების სრულად გამოყენების საშუალებას იძლევა. ის ასევე იყენებს [[ქუარცი (გრაფიკული შრე)|ქუარცს]] მკვეთრი სურათებისა და მკაფიო ტექსტის გამოსახულების მისაღებად, მას ასევე შეუძლია რამდენიმე პროცესორით იმუშაოს და ასევე რამდენიმე ფანჯრის ერთ ინტერფეისში უჯრებისა და ტაბების მეშვეობით განთავსება.


{{ესკიზი}}

[[კატეგორია:ინტერნეტი]]
