'''მატერიალიზმი''' (ლათ. მატერიალის – საგნობრივი, ნივთიერი), [[ფილოსოფია|ფილოსოფიის]] ერთ–ერთი მთავარი მიმართულება, რომელიც ამტკიცებს, რომ პირველადია [[მატერია]], რეალური სამყარო, მეორადი კი – გონი, შემეცნება. ყოფიერებისა და ცნობიერების ურთიერთობაში დიამეტრალურად საწინააღმდეგო აზრისაა [[იდეალიზმი]], რომელიც სულის (შემცნების, გონების) პირველადობას ქადაგებს. მატერიალიზმი ამტკიცებს, რომ სამყარო არავის არ შეუქმნია, არსებობდა მარად და ყველგან, დროსა და სივრცეში. ამით მატერიალიზმი უპირისპირდება [[რელიგია|რელიგიას]], რომლის მოძღვრებითაც ყოველი არსი [[ღმერთი|ღმერთმა]] შექმნა. მატერიალიზმმა საუკუნეების განმავლობაში გაიარა განვითარების მრავალი საფეხური ([[ჰერაკლიტე]], [[თალესი]], [[ანაქსიმენე]], [[ანაქსაგორე]], [[დემოკრიტე]], [[ეპიკურე]], [[ლუკრეციუსი]] – ანტიკურ ფილოსოფიაში, [[ბეკონი, ფრენსის|ფრენსის ბეკონი]], [[ჰობსი, თომას|ჰობსი]], ტოლანდი, [[სპინოზა, ბარუხ|სპინოზა]], [[დიდრო, დენი|დიდრო]], ჰოლბახი, ჰელვეციუსი, ფოიერბახი).
