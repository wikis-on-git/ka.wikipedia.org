'''ახმეტის რაიონი''' - ადმინისტრაციულ-ტერიტორიული [[რაიონი]] [[კახეთის მხარე|კახეთის მხარეში]]. რაიონის ტერიტორია [[1946]] წლამდე შედიოდა თელავის რაიონის შემადგენლობაში, შემდეგ გამოიყო ცალკე რაიონად.


==ბუნება==
მდებარეობს [[კავკასიონი|კავკასიონის]] მთავარი წყალგამყოფის ჩრდილოეთ ([[თუშეთი]]) და სამხრეთ კალთებზე. ტერიტორია - 2208 კვ.კმ., მათ შორის უდიდესი ნაწილი მთიანია, სასოფლო-სამეურნეო სავარგულებს უკავია 830 კვ.კმ. რაიონის ტერიტორიაზე მიედინება მდინარეები: კავკასიონის ჩრდილოეთით - [[პირიქითი ალაზანი]] და [[თუშეთის ალაზანი]], რომლებიც ერთდებიან და ქმნიან [[ანდის ყოისუ|ანდის ყოისუს]], კავკასიონის სამხრეთით - [[ალაზანი]] და [[ილტო]] მრავალი შენაკადებით. პანკისის ხეობაში მდებარეობს [[ბაწარას ნაკრძალი]].


==მოსახლეობა==
მოსახლეობის რიცხოვნობა - 42 ათასი კაცი; სიმჭიდროვე - 19 კაცი კვ.კმ-ზე. რაიონში 76 დასახლებული პუნქტია: 1 [[ქალაქი]], 75 [[სოფელი]]. დიდი სოფელია მატანი (5,5 ათასი).


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

* ''ქალაქის საკრებულო'' - 1: [[ახმეტა]];
* ''თემის საკრებულო'' - 11: დუისის, ზემო ალვანის, ზემო ხალაწანის, ზემო ხოდაშნის, მაღრაანის, ომალოს, ოჟიოს, საკობიანოს, ქვემო ალვანის, ქისტაურის, ჯოყოლოს;
* ''სოფლის საკრებულო'' - 2: მატანი, კასრისწყალი.


==ეკონომიკა==
წამყვანი დარგებია [[მევენახეობა]], [[მემარცვლეობა]], სარძევე [[მეცხოველეობა]] და [[მეცხვარეობა]]. მისდევენ ასევე [[მეხილეობა|მეხილეობას]], [[მებოსტნეობა|მებოსტნეობას]], [[მეაბრეშუმეობა|მეაბრეშუმეობას]]. მრეწველობის დარგებიდან მთავარია ხე-ტყის დამუშავება და [[კვების მრეწველობა]]. რაიონის ტერიტორიაზე გადის ადგილობრივი მნიშვნელობის გზები.


==კულტურა==
რაიონში 45 სახელმწიფო ზოგადსაგანმანათლებლო [[სკოლა|სკოლაა]], 30 [[ბიბლიოთეკა]], 2 [[თეატრი]] და 2 [[მუზეუმი]]. 


==ღირშესანიშნაობანი==
რაიონში ბევრი ხუროთმოძღვრების ძეგლები, ძირითადად თავდაცვითი მნიშვნელობისა: ბახტრიონის ციხე-გალავანი, კვეტერის ციხე, ალავერდის ანსამბლი (XI ს.), მატნის მონასტერი, ზემო ალვანის სასახლე და სხვა.

{{კახეთი}}
[[კატეგორია:საქართველოს რაიონები]]
[[კატეგორია:კახეთის მხარე]]
