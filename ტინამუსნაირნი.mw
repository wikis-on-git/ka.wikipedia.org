'''ტინამუსნაირნი''', ''ფარულკუდიანები'' (Tinamiformes), [[ფრინველები|ფრინველთა]] რიგი. მათი სხეულის სიგრძე 20-53 სმ, მასა 200 გ - 1,5 კგ აღწევს. გავრცელებული არიან ამერიკის ტყეებში, ბუჩქნარებსა და ველებზე მექსიკიდან პატაგონიამდე. ფრენა არ უყვართ. [[ბუდე|ბუდედ]] იყენებენ მიწაში ამოთხრილ პატარა ორმოებს. დებენ 1-6 (12-მდე) კვერცხს, [[ინკუბაცია|ინკუბაციის]] ხანგრძლივობა - 19-20 დღე-ღამე. კრუხობს მამალი. ფორმათა უმრავლესობა [[პოლიგამია|პოლიგამურია]], ნაწილი - [[მონიგამია|მონოგამიური]]. აღწერილია 56 სახეობა, რომელთაგან 14 ამომწყდარია. ტინამუსნაირნი იკვებებიან მცენარეული და  ცხოველური საკვებით ([[მწერები|მწერებით]], სხვა [[უხერხემლოები|უხერხემლოებით]], პატარ-პატარა [[ქვეწარმავლები|ქვეწარმავლებით]]). სანადირო ობიექტებია.

[[კატეგორია:ფრინველები]]
