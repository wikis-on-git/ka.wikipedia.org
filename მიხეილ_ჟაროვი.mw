[[image:jarov 0.jpg|thumb|left|ჟაროვი, მიხეილ]]
'''ჟაროვი, მიხეილ''' ივანეს ძე (* [[14 ოქტომბერი]], [[27 ოქტომბერი]], [[1900]], [[მოსკოვი]]   ―   †  [[16 დეკემბერი]], [[1981]], მოსკოვი), საბჭოთა ეპოქის [[რუსები | რუსი]] მსახიობი და რეჟისორი. სსრკ სახალხო არტისტი ([[1949]]). [[სოციალისტური შრომის გმირი ]]([[1974]]), სკკპ წევრი [[1950]]-იდან. [[1919]] წელს დაამთავრა მუშათა ორგანიზაციების სამხატვრო-საგანმანათლებლო კავშირის თეატრთან არსებული სტუდია. სხვადასხვა დროს იყო მოძრავი საფრონტო თეატრის, [[მეიერხოლდი, ვსევოლოდ | მეიერხოლდის ]]სახ. საცდელ-ჰეროიკული თეატრის, მოსკოვის  კამერული თეატრის და სხვა თეატრების მსახიობი. [[1938]]-იდან მოღვაწეობს მოსკოვის მცირე თეატრში. თავდაპირველად წარმატებით ასრულებდა კომიკურ როლებს. მისი თამაში გამოირჩეოდა ხალხური, ხალისიანი იუმორით, მომხიბვლელობით. შემდგომ წლებში ასევე წარმატებით გამოდიოდა სახასიათო და დრამატულ როლებში. კომედიური სიმსუბუქე ამ როლებში შერწყმულია ფსიქოლოგიურ სიღრმესთან. თეატრში ითამაშა: პროხორი ([[გორკი, მაქსიმ | გორკის]] "ვასა ჟელეზნოვა"), ლებედევი ([[ჩეხოვი, ანტონ | ჩეხოვის]] "ივანოვი"), დიკი ([[ოსტროვსკი, ალექსანდრე | ოსტროვსკის]] "ჭექა-ქუხილი") და სხვა. ჟაროვი საბჭოთა [[კინო | კინოს]] გამოჩენილი მსახიობია. როლებში:ჟიგანი ("ცხოვრების საგზური", [[1931]]), ზაიცევი ("სამი ამხანაგი", [[1935]]), სმირნოვი ("დათვი", [[1938]]), მენშიკოვი ("პეტრე I", [[1937]]-[[1939]]), დიაკი გავრილა  ("ბოგდან ხმელნიცკი", [[1941]]), ანისკინი ("სოფლის დეტექტივი", [[1969]]) და სხვა. სსრკ სახელმწიფო პრემიის ლაურეატი ([[1941]], [[1942]], [[1947]]). დაჯილდოებულია ლენინის ორდენით, ოქტომბრის რევოლუციის ორდენით, 3 სხვა ორდენითა და მედლებით.


[[კატეგორია:რუსები]]
