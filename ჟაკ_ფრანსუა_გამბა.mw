'''გამბა, ჟაკ ფრანსუა''' (* [[26 დეკემბერი]]. [[1763]], დიუნკერკი ―    †   [[ 27 მარტი]]. [[1833]], თბილისი), ფრანგი მოგზაური და ვაჭარი. საფრანგეთის კონსული თბილისში. 1817-1818 იმოგზაურა სამხრეთ რუსეთში; 1820 საქართველოს სამხედრო გზით თბილისში ჩამოვიდა. იყო კახეთში, ქუთაისში. რუსეთის მთავრობამ აჯამეთთან (იმერეთი) მიჰყიდა 16 ათასი დესეტინამდე მიწა რაციონალური მეურნეობის მოსაწყობად. 1824-1826 პარიზში გამოაქვეყნა ნაშრომი, რომელშიც არის ეკონომიურ, ეთნოგრაფიული და ისტორიული ხასიათის ცნობები აღმოსავლეთ და დასავლეთ საქართველოზე, ჩრდილოეთ კავკასიაზე. მოცემული აქვს აგრეთვე თბილისის, ქუთაისის, სოხუმის, რედუტკალეს (ყულევი), გელათის, სიღნაღის, თელავის, წინანდლისა და სხვა ადგიელბის აღწერა; აფხაზეთის, სამეგრელოს, იმერეთის რუკები; ეკლესიების და ციხეების ჩანახატები. გამბა იყო 1821-1831 ამიერკავკასიაში შეღავათიანი ვაჭრობისა და ტრანზიტის შესახებ კანონის მთავარი ინიციატორი.


[[კატეგორია:ფრანგები]]
