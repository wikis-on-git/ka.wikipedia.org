'''წმინდა საყდარი''' - რომის [[კათოლიკური ეკლესია|კათოლიკური ეკლესიის]] ხელისუფლება, რომელიც წარმოდგენილია ეკლესიის მეთაურის, [[რომის პაპი|რომის პაპის]] და ეკლესიის მთავარი ადმინისტრაციული ორგანოს, [[რომის კურია|რომის კურიის]] სახით. წმინდა საყდარი განიხილება საერთაშორისო სამართლის იურიდიულ პირად. ეს ტერმინი მჭიდრო კავშირშია ტერმინთან [[ვატიკანი]]. სამართლებრივად, ვატიკანი წარმოადგენს ტერიტორიას, ქალაქ-სახელმწიფოს, სადაც ვრცელდება წმინდა საყდრის სუვერენიტეტი. წმინდა საყდარი განაგებს ქალაქ ვატიკანს, მისი სახელით იდება დიპლომატიური შეთანხმებები სხვა სუვერენულ სახელმწიფოებთან, ხდება აკრედიტაცია ელჩების და სხვა.
