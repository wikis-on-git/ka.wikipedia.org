'''როუდ აილენდისა და პროვიდენსის პლანტაციების შტატი''' (საერთო სახელი '''როუდ აილენდი''', შემოკლებით RI) გეოგრაფიულად აშშ-ის ყველაზე მცირე შტატია ყველაზე გრძელი ოფიციალური სახელით. როუდ აილენდი [[ნიუ ინგლანდი|ნიუ ინგლანდის]] რეგიონის ნაწილია და გახლდათ ერთ-ერთი ცამეტ ამერიკულ კოლონიათა შორის, რომელთაც ბრიტანელთა მმართველობის წინააღმდეგ დამოუკიდებლობა გამოაცხადეს რითაც დასაბამი მისცეს [[ამერიკის რევოლუცია|ამერიკის რევოლუციას]].

სახელწოდება როუდ აილენდი ეკუთვნის ნარაგანსეტის უბეში უდიდეს კუნძულს, ასევე ცნობილს, როგორც აქიდნეკის კუნძული, რომელზეც ქალაქი ნიუპორტი მდებარეობს. სახელწოდების წარმომავლობა გაურკვეველია. ზოგიერთი ისტორიკოსის ცნობით იტალიელმა მოგზაურმა ჯიოვანი და ვერაძანომ კუნძულის აღმოჩენისას მას როუდ აილენდი დაარქვა მისი საბერძნეთის კუნძულ როდოსთან მსგავსების გამო. სხვა ისტორიკოსებს სჯერათ რომ კუნძულის სახელწოდება მომდინარეობს ჰოლანდიელი მოგზაურის ადრიენ ბლოკის მიერ შერქმეული სახელიდან Roodt Eylandt, რაც ჰოლანდიურად წითელ კუნძულს ნიშნავს, გამომდინარე კუნძულის სანაპიროს წითელი თიხის ქანების გამო.

მიუხედავად იმისა, რომ შტატის ძირითადი ნაწილი კონტინენტზე მდებარეობს, მისი სახელწოდებიდან გამომდინარე ბევრი შეცდომით მიიჩნევს, რომ მთელი შტატი კუნძულზე მდებარეობს. მეტსახელად, “ოკეანის შტატი”, მისი ტერიტორიის ნებისმიერი წერტილი ზღვიდან  დაახლოებით 30 მილით არის დაშორებული.
