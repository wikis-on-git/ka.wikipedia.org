'''კლარჯეთი''' ისტორიულ-გეოგრაფიული მხარეა თანამედროვე [[თურქეთი|თურქეთის]] ტერიტორიაზე, ისტორიული [[მესხეთი|მესხეთის]] ნაწილი. იგი მოიცავს [[ჭოროხი|ჭოროხის]] ქვემო დინების აუზს [[არსიანის ქედი|არსიანის ქედიდან]] [[შავი ზღვა|შავ ზღვამდე]]. 

სახელწოდება მომდინარეობს დაბა კლარჯეთიდან. მასში შედიოდა მურღულის, ეგრის, არტანუჯის და სხვა ხევები
(საკუთრივ კლარჯეთიც თავდაპირველად ხევი იყო). კლარჯეთის უძველესი ცენტრია ციხე [[თუხარისი]]. კლარჯეთს განაგებდა [[ქართლის მეფე|ქართლის მეფის]] ერისთავი, რომლის რეზიდენცია [[V]] ს-ში იყო არტანუჯის ციხე უნდა ყოფილიყო. მეფე [[ვახტანგ გორგასალი|ვახტანგ გორგასალმა]] (V ს.) აქ ფართო კულტურუ-აღმშენებლობითი საქმიანობა წამოიწყო: ააშენა ეკლესია-მონასტრები, დაარსა ახალი საეპისკოპოსო (ცენტრი ახიზაში). კლარჯეთი ამავე დროს გახდა ირანის აგრესიის წინააღმდეგ ბრძოლის პლაცდარმი. [[VIII]] საუკუნეში აქ დამკვიდრდა [[ბაგრატიონები|ბაგრატიონთა]] სამეფო დინასტია. [[XVI]] საუკუნის დასაწყისში მეფე [[აშოტ I დიდი|აშოტ I-მა]] დიდმა არაბთა ლაშქრობებით და ეპიდემიებით გაპარტახებული მხარე არადგინა და დაასახლა, ამავე დროს აქ დაოწყო ფართო სამონასტრო მშენებლობა გრიგოლ ხანძთელის თაოსნობით. XI-XIII საუკუნეებში კლაეჯეთში ფართოდ გაიშალა კულტურულ-საგანმანათლებლო საქმიანობა. იგი განთქმული იყო ეკლესია-მონასტრებით, რომელიც კლარჯეთის თორმეტ უდაბნოს უწოდებდნენ. XVI საუკუნეში კლარჯეთი საქართველოს სხვა ტერიტორიის ნაწილთა ერთად ოსმალეთმა მიიტაცა.


[[კატეგორია:საქართველოს ისტორიულ-გეოგრაფიული მხარეები]]
