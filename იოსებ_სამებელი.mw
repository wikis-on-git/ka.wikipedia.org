'''იოსებ სამებელი''' (* [[1676]] ―   †  [[სექტემბერი]], [[1750]]), [[ქართველები|ქართველი]] სასულიერო მოღვაწე, მესტამბე. წარმოშობით ქვაბულიძეების საგვარეულოდან.

თავდაპირველად [[შიომღვიმე|შიომღვიმის მონასტერში]] იყო წინამძღვრად, [[1696]]-იდან ჯერ სამების, ხოლო შემდეგ წილკნის ეპისკოპოსად. [[ვახტანგ VI|ვახტანგ VI-ის]] [[რუსეთი|რუსეთში]] წასვლის შემდეგ ისიც რუსეთს გაემგზავრა. ქართველმა ემიგრანტებმა იოსებ სამებელი ვორონეჟის მონასტერში მოაწყვეს. [[1733]] პეტერბურგში გადავიდა. [[1734]]-იდან ნოვგოროდის მიტროპოლიტის თანაშემწე და იურის მონასტრის წინამძღოლი იყო. რუსეთში ცხოვრების პერიოდში იოსებ სამებელმა ხელი მოჰკიდა საგამომცემლო საქმეს. მონაწილეობდა წიგნების გადაწერაში. [[გურამიშვილი, ქრისტეფორე |ქ. გურამიშვილთან]] ერთად პეტერბურგის მეცნიერებათა აკადემიის სტამბაში ჩამოასხა ქართული შრიფტი და იქვე დაბეჭდა "რუსულ-ქართული ანბანი". [[1737]] [[ბაქარი|ბაქართან]] ერთად დააარსა სტამბა და დაიწყო ქართული წიგნების ბეჭდვა-გამოცემა, მაგრამ [[1743]] წელს ბიბლიის უნებართვოდ დაბეჭდვის გამო სტამბა დახურეს. [[1750]] ყიზლარში მიმავალი იოსებ სამებელი გზაში გარდაიცვალა.


[[კატეგორია:ქართველები]]
[[კატეგორია:ქართველი სასულიერო მოღვაწეები]]
[[კატეგორია:დაბადებული 1676]] 
[[კატეგორია:გარდაცვლილი 1750]]
