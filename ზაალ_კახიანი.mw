[[სურათი:kakhiani1.jpg|thumb]] 
კახიანი ზაალ ნიკოლოზის ძე

მედიცინის მეცნიერებათა დოქტორი, პროფესორი.

აკადემიის რექტორი – [[1989]]–[[1992]] წლებში.

დაიბადა [[1927]] წლის [[5 ივლისს]] ბაღდადის რაიონის სოფ. როკითში

[[1951]] წელს დაამთავრა ქ.თბილისის სახელმწიფო სამედიცინო ინსტიტუტის [[სამკურნალო ფაკულტეტი]].

[[1954]] წელს დაამთავრა ასპირანტურა საქართველოს მეცნიერებათა აკადემიის ექსპერიმენტული და კლინიკური ქირურგიის ინსტიტუტის ბაზაზე. იმავე წელს დაიწყო მუშაობა თბილისის ექიმთა დახელოვნების ინსტიტუტში სამეცნიერო საბჭოს მდივნად, შემდგომ კი ქირურგიული ფაკულტეტის დეკანად.

[[1960]] წელს მუშაობას იწყებს თბილისის ექიმთა დახელოვნების ინსტიტუტის გადაუდებელი ქირურგიის კათედრაზე.

[[1962]]–[[1972]] წლებში მუშაობდა საქართველოს ჯანდაცვის მინისტრის პირველ მოადგილედ.

[[1967]] წელს დაიცვა სადოქტორო დისერტაცია და იმავე წელს დაინიშნა თბილისის ექიმთა დახელოვნების ინსტიტუტის გადაუდებელი ქირურგიის კათედრის გამგედ.

შესრულებული აქვს 300 მეტი [[სამეცნიერო ნაშრომი]], 36 [[მონოგრაფია]], რამოდენიმე დამხმარე სახელმძღვანელო, არის 5 გამოგონების და 4 რაციონალიზატორული გამოგონების ავტორი.

[[1980]] წელს მიენიჭა მეცნიერების დამსახურებული მოღვაწის წოდება და საქართველოს სახელმწიფო პრემიის ლაურეატობა, მოგვიანებით კი [[ზაზა ფანასკერტელის სახელობის პრემია]].

18 წლის მანძილზე ხელმძღვანელობდა თბილისის გრ. მუხაძის სახ. ქირურგთა საზოგადოებას. ასევე იყო საქართველოს სამედიცინო–სამეცნიერო საზოგადოებათა პრეზიდიუმის თავმჯდომარე.

[[1989]] წელს აირჩიეს თბილისის ექიმთა დახელოვნების ინსტიტუტის, შემდგომ კი თბილისის ექიმთა დიპლომისშემდგომი სწავლების სახელმწიფო სამედიცინო აკადემიის რექტორად.

[[1994]] არჩეული იყო საქართველოს სამედიცინო მეცნიერებათა აკადემიის პირველ პრეზიდენტად.

[[1997]] წელს სომხეთის ქირურგიულმა საზოგადოებამ აირჩია საპატიო ქირურგად და მიანიჭა ა.მიქაელიანის სახ. ქირურგიის ინსტიტუტის ოქროს მედალი. ასევე ევროპისა და ისრაელის იმპლანტაციის აკადემიის წევრი, ამერიკის კრიოქირურგიის და ამერიკა–საქართველოს მედიცინის აკადემიის წევრი, იტალიისა და ლუიზიანას შტატის პლასტიკური ქირურგიის აკადემიის წევრი, სომხეთის ქირურგიის აკადემიის წევრი, ბაზელის ქირურგთა ინტერნაციონალური და საქართველოს პარენტერალური და ენტერალური კვების საზოგადოების წევრი.

დაჯილდოვებულია “ნ.პიროგოვის სახელობის” მედლით, ჰუმანური მოღვაწეობისთვის. პოლონეთის ისტორიის
მეცნიერების მე-11 კონგრესის საპატიო მედლით და ნ.კოპერნიკის სამკერდო ნიშნით; აკად. კ.ერისთავის
სახ. ექსპერიმენტული და კლინიკური ქირურგიის ინსტიტუტის ოქროს მედლით; საქართველოს სტომატოლოგთა
და ყბა-სახის ქირურგთა ასოციაციის მიერ ა.ედიბერიძის სახ. მედლით.

[[1998]] წელს მიენიჭა [[ღირსების ორდენი]].
