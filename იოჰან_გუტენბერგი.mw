'''გუტენბერგი, იოჰან''' ( * 1394-99 შორის (ან [[1406]]), [[მაინცი]] ―   †   [[3 თებერვალი]]. [[1468]],იქვე ), [[გერმანელები | გერმანელი]] გამომგონებელი, [[ევროპა| ევროპის]] პირველი მესტამბე. გამოიგონა და დაამზადა ცალკეულ ასონიშანთა ლიტერები და მათი ზომის შესაბამისი სახარვეზო მასალა (პირველი სტანდარტული დეტალები ევროპული ტექნიკის ისტორიაში). შექმნა [[შრიფტი|შრიფტის]] ჩამოსასხმელი და საბეჭდი დაზგები. შეიმუშავა შრიფტისათვის ლითონის შედგენილობიოსა და საბეჭდი საღებავის რეცეპტურა. ეწეოდა ინტენსიურ ექსპერიმენტულ მუშაობას ბეჭდვის ტექნოლოგიის დარგში. [[1438]] სტრასბურგში შექმნა ამხანაგობა, რომლის მიზანი იყო [[წიგნი |წიგნის ]] ბეჭდვის ორგანიზაცია. [[სტრასბურგი |სტრასბურგის]] საბუთების მიხედვით, გუტენბერგის პირველი წიგნი [[1440]] გამოუცია, რაც ნაბეჭდი პროდუქციით არ დასტურდება. მისი პირველი ნაბეჭდი პროდუქცია "ფრაგმენტი განკითხვის დღეისა" ([[1445]]). შემდეგ გამოუცია ელიუს დონატუსის (IV ს.) ლათინური ენის გრამატიკა, თურქული კალენდარი ([[1454]]); კათოლიკური ეპარქიის ეკლესიათა სია, რამდენიმე ინდულგენცია ([[1456]]) და სხვ. მასვე მიაწერენ იოანე ბალბას (XIII ს.) [[ლათინური]] განმარტებითი [[ლექსიკონი | ლექსიკონის]] ([[1460]]), 42-სტრიქონიანი ბიბლიისა (რომელიც პოლიგრაფიულ-მხატვრული შესრულების მხრივ XV საუკუნის 50-იანი წლების შედევრია) და სხვა გამოცემებს.
