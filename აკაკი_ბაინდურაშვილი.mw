'''ბაინდურაშვილი, აკაკი''' გიორგის ძე (* [[10 თებერვალი]], [[1924]], [[კასპი]]), [[ქართველები |ქართველი]] ფსიქოლოგი. ფსიქოლოგიის მეცნიერებათა დოქტორი (1968), [[პროფესორი]] ([[1970]]). დაამთავრა თსუ ფილოსოფიის ფაკულტეტი ([[1951]]). [[უზნაძე, დიმიტრი | დ. უზნაძის]] სახელობის ფსიქოლოგიის ინსტიტუტის მეცნიერ-მუშაკი ([[1954]]-[[1960]]), თსე-ის დოცენტი ([[1960]]-[[1968]]), თსუ ასაკობრივი და პედაგოგიური ფსიქოლოგიის კათედრის გამგე ([[1980]]-იდან). კვლევით მუშაობას ეწევა ზოგად, საინჟინრო, შემოქმედების, ასაკობრივ და პედაგოგიურ ფსიქოლოგიაში. მრავალმხრივ დაამუშავა სახელდების პრობლემა, მისი ზოგადფსიქოლოგიური და საინჟინრო ფსიქოლოგიური  ასპექტები, შეიმუშავა მეტყველებითი ნიშნის ფსიქოლოგიური თეორია. ყველა საკავშირო ფსიქოლოგთა ყრილობისა და მრავალი საკავშირო კონფერენციის, ფსიქოლოგთა XIX, XXI და XXII საერთაშორისო კონგრესების მონაწილე. ბაინდურაშვილის მონოგრაფიამ "სახელდების ექსპერიმენტული ფსიქოლოგია" მიიღო თსუ-ის პირველი პრემია ([[1971]]).

[[კატეგორია:ქართველები]]
[[კატეგორია:დაბადებული  1924]]
