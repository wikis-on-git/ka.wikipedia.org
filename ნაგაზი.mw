===ეტიმოლოგია===

[[სურათი:Tetri nagazi.jpg|thumb|თეთრი ნაგაზი]]
'''ნაგაზი''' სულხან საბა ორბელიანის განმარტებით არის განსაკუთრებით დიდი და გულადი ძაღლი. სულხან საბას მიერ მოტანილი ხალხური გადმოცემით ნაგაზი მგლისა და ძაღლის შეჯვარებით მიიღება. სულხან საბა ორბელიანი აგრეთვე განასხვავებს „ნაგაზს“ და „ცხვრის ანუ მეცხვარულ ძაღლს“ - იგი გვასწავლის, რომ მეცხვარული ძაღლი ნაგაზზე უფრო მომცრო და მეტად ბანჯგვლიანია.



===ჯიშის ისტორია===

[[სურათი:Nagazi_changlebit.gif|thumb|ნაგაზი ჯავშან-„ჩანგლებით“]]
[[სურათი:Kelgamogadruli_cxvari.png|thumb|მგლის მიერ ყელგამოღადრული ცხვარი]]

'''ნაგაზი''' ენდემური, აბორიგენული კავკასიური „მთის“ ძაღლის ქართული ქვეჯიშის კერძო სახელია (სომხური ქვეჯიშის კერძო სახელია „გამპრ“, აღმოსავლეთ-თურქულებისა „ყარაბაში“ და „ყარსული“). ქართველი მეცხვარეები გამორჩეულ ნაგაზებს, რომლებიც გამოცდილი არიან მგელთან შებრძოლებაში „მახრჩობელებსაც“ უწოდებენ (Волкодав). ნაგაზი ფართო გამოყენების ჯიშია და იგი გამოიყენებოდა როგორც მეცხვარული (ცხვრის), აგრეთვე - მოდარაჯე და საბრძოლო მიზნებისათვის. 


ზოგჯერ შეცდომით ნაგაზს „ქართულ ნაგაზს“ უწოდებენ (სხვა ნაგაზი ქართულის გარდა არ არსებობს), ხოლო - გერმანულ მეცხვარულ ძაღლს კი ასევე შეცდომით უწოდებენ „გერმანულ ნაგაზს“. 


განსხვავებით ევროპული მეცხვარული ძაღლებისაგან, ისტორიულად ნაგაზს არ იყენებდნენ ცხვრის სამწყემსად, არამედ - იყენებდნენ უმთავრესად ცხვრის ფარებისა და ფარეხების მგლებისაგან დასაცავად - რასაც ცეცხლსასროლი იარაღის ეპოქამდე გადამწყვეტი და სასიცოცხლო მნიშვნელობა ჰქონდა. მგლის ხროვა ფარაზე თავდასხმისას კლავს ბევრად მეც ცხვარს, ვიდრე მას საკვებად სჭირდება (საშუალოდ ერთი მგელი ერთ თავდასხმაზე ყელს ღადრავს 5-7 ცხვარს). ავესტაში წერია: „არ იდგებოდნენ მტკიცედ ჩვენი სახლები თუ ძაღლი არ გვეყოლებოდა - რომელიც ჩვენს შინაურ ცხოველებსა და ბინას იცავს“. აგრეთვე ავესტის მიხედვით მეცხვარული ძაღლის მკვლელი ადამიანი ისჯებოდა მათრახის 900 დაკვრით - რაც მიუთითებს ძაღლის ფასეულობაზე.

===ნაგაზის ადგილი ჯიშში===

კავკასიური მეცხვარული ძაღლი
 
* მთის 
* - დიდი კავკასიონის 
* - - '''ნაგაზი''' 
* - - დაღესტნური 
* - მცირე კავკასიონის 
* - - '''ყარაბაში''' 
* - - ყარსული 
 
* ბარის 
* - '''გამპრი''' 
* - აზერბაიჯანული 

ზემოთჩამოთვლილიდან ნაგაზი, ყარაბაში, ყარსული და გამპრი - ქვეჯიშების კერძო, საკუთარი სახელებია.


1950-იანი წლებიდან კავკასიური ნაგაზის მასობრივი მოჯიშება სახელმწიფო დონეზე დაიწყეს საბღოთა კავშირში. ათობით ათასი კავკასიური ნაგაზი გამოიყენებოდა სამეურნეო, სამხედრო ობიექტების (მათ შორის „ბერლინის კედლისა“) და მრავალმილიონიანი პატიმრობის ადგილების დასაცავად. 


საბჭოთა კავშირის მთავარი კონოლოგი მაზოვერი აღნიშნავდა, რომ ქართული ნაგაზი საუკეთესო იყო კავკასიური მეცხვარულ ძაღლებში. სპეციალისტები ერთხმად აღნიშნავენ, რომ კავკასიური ცხვრის ძაღლის მოჯიშება უმთავრესად ეფუძნებოდა საქართველოდან გაყვანილ საუკეთესო ეგზემპლიარებს (დიდი მასშტაბებით ჩატარებულმა ამ ღონისძიებამ დიდად დააზარალა ნაგაზის ჯიში საკუთრივ საქართველოში). 


გასული საუკუნის 70-80-იანი წლებისათვის საბჭოთა ჯიშთსანაშენეებმა დიდი და მიზანდასახული მუშაობით მნიშვნელოვნად დახვეწეს და გააუმჯობესეს ჯიში, რომელიც არსებითად დაშორდა აბორიგენულ წინაპრებს. საუკუნეების მიჯნაზე, საბჭოთა კავშირის დაშლის შემდგომ, რუსეთმა „კავკასიური მეცხვარული ძაღლი“ და მისი სტანდარტი საერთაშორისო მასშტაბით დაარეგისტრირა როგორც რუსული ჯიში.

===რესურსები ვებში===

* [http://bpg.sytes.net/nagazi ვებ საითი „ნაგაზი“]


===ტერმინის თარგმანი===

* კავკასიური მეცხვარული ძაღლი (რუს.: Кавказская Овчарка, ინგლ.: Caucasian Ovcharka)
* ნაგაზი (რუს.: Нагази, ინგლ.: [http://www.google.com/search?hl=en&q=nagazi&btnG=Google+Search Nagazi])


(სტატია დამუშავების პროცესშია)
