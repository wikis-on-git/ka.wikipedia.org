[[სურათი:Coubertin.jpg|thumb|right|პიერ დე კუბერტენი]]
'''კუბერტენი, პიერ დე''' (*  [[1 იანვარი]]. [[1863]], [[პარიზი]] ― † [[2 სექტემბერი]]. [[1937]], [[ჟენევა]]), ფრანგი საზოგადო მოღვაწე, პედაგოგი, ისტორიკოსი, ლიტერატორი, ანტიკური ოლიმპიური თამაშების საერთაშორისო სპორტული შეჯიბრების სახით აღორძინების ინიციატორი.

განათლება მიიღო [[სენ-სირი|სენ-სირის]] სამხედრო სკოლაში, იურიდიულ კოლეჯსა და პარიზის პოლიტიკურ მეცნ. სკოლაში. მთელი თავისი შემოქმედება მიუძღვნა ეროვნული განათლების რეფორმის შემუშავებას, ფიზიკური აღზრდის პრობლემას, საერთაშორისო სპორტული მოძრაობის განვითარებას და სხვ.

[[1894]] პარიზში მისი თაოსნობით შედგა საერთაშორისო სპორტული კონგრესი, რომელმაც მიიღო გადაწყვეტილება ოლიმპიური თამაშების აღორძინების შესახებ. 1894-96 კუბერტენი საერთაშორისო ოლიმპიური კომიტეტის გენერალური მდივანი იყო, 1896-1925 ― პრეზიდენტი, ხოლო 1925-იდან ― საპატიო პრეზიდენტი. კუბერტენმა შეიმუშავა ოლიმპიური თამაშების ჩატარების ძირითადი წესები, დაწერა სპორტსმენ-ოლიმპიელების ფიცის ტექსტი. კუბერტენს ეკუთვნის მრავალი ნაშრომი სპორტსა და ფიზაღზრდაზე. 1912 V ოლიმპიადის თამაშებისადმი მიძღვნილ ხელოვნებათა კონკურსზე წარადგინეს კუბერტენის (ფსევდონიმით) "ოდა სპორტს", რომელმაც ოქროს მედალი დაიმსახურა. 

დაკრძალულია [[ლოზანა|ლოზანაში]], ხოლო მისი გული ― მისივე სურვილისამებრ ― ანტიკური ოლიმპიური თამაშების დედაქალაქ [[ოლიმპია|ოლიმპიაში]].

[[კატეგორია:ფრანგები]]
[[კატეგორია:დაბადებული 1863  | კუბერტენი, პიერ დე]]
[[კატეგორია: გარდაცვლილი 1937 | კუბერტენი, პიერ დე]]
[[da:Pierre de Coubertin]]
[[de:Pierre de Coubertin]]
[[el:Κουμπερτέν, Πιέρ ντε]]
[[en:Pierre de Coubertin]]
[[eo:Pierre de COUBERTIN]]
[[es:Pierre de Coubertin]]
[[fr:Pierre de Coubertin]]
[[id:Pierre de Coubertin]]
[[it:Pierre de Coubertin]]
[[ja:ピエール・ド・クーベルタン]]
[[nl:Pierre de Coubertin]]
[[pl:Pierre de Coubertin]]
[[pt:Pierre de Coubertin]]
[[sv:Pierre de Coubertin]]
[[uk:Кубертен П'єр де]]
[[zh:皮埃尔·德·顾拜旦]]
