'''კუბერტენი, პიერ დე''' (*  [[1 იანვარი]]. [[1863]], [[პარიზი]] ― † [[2 სექტემბერი]]. [[1937]], [[ჟენევა]]), ფრანგი საზოგადო მოღვაწე, პედაგოგი, ისტორიკოსი, ლიტერატორი, ანტიკური ოლიმპიური თამაშების საერთაშორისო სპორტული შეჯიბრების სახით აღორძინების ინიციატორი. განათლება მიიღო [[სენ-სირი | სენ-სირის]] სამხედრო სკოლაში, იურიდიულ კოლეჯსა და პარიზის პოლიტიკურ მეცნ. სკოლაში. მთელი თავისი შემოქმედება მიუძღვნა ეროვნული განათლების რეფორმის შემუშავებას, ფიზიკური აღზრდის პრობლემას, საერთაშორისო სპორტული მოძრაობის განვითარებას და სხვ. [[1894]] პარიზში მისი თაოსნობით შედგა საერთაშორისო სპორტული კონგრესი, რომელმაც მიიღო გადაწყვეტილება ოლიმპიური თამაშების აღორძინების შესახებ. 1894-96 კუბერტენი საერთაშორისო ოლიმპიური კომიტეტის გენერალური მდივანი იყო, 1896-1925 ― პრეზიდენტი, ხოლო 1925-იდან ― საპატიო პრეზიდენტი. კუბერტენმა შეიმუშავა ოლიმპიური თამაშების ჩატარების ძირითადი წესები, დაწერა სპორტსმენ-ოლიმპიელების ფიცის ტექსტი. კუბერტენს ეკუთვნის მრავალი ნაშრომი სპორტსა და ფიზაღზრდაზე. 1912 V ოლიმპიადის თამაშებისადმი მიძღვნილ ხელოვნებათა კონკურსზე წარადგინეს კუბერტენის (ფსევდონიმით) "ოდა სპორტს", რომელმაც ოქროს მედალი დაიმსახურა. დაკრძალულია [[ლოზანა | ლოზანაში]], ხოლო მისი გული ― მისივე სურვილისამებრ ― ანტიკური ოლიმპიური თამაშების დედაქალაქ [[ოლიმპია| ოლიმპიაში]].

[[da:Pierre de Coubertin]]
[[de:Pierre de Coubertin]]
[[el:&#922;&#959;&#965;&#956;&#960;&#949;&#961;&#964;&#941;&#957;, &#928;&#953;&#941;&#961; &#957;&#964;&#949;]]
[[en:Pierre de Coubertin]]
[[eo:Pierre de COUBERTIN]]
[[es:Pierre de Coubertin]]
[[fr:Pierre de Coubertin]]
[[id:Pierre de Coubertin]]
[[it:Pierre de Coubertin]]
[[ja:&#12500;&#12456;&#12540;&#12523;&#12539;&#12489;&#12539;&#12463;&#12540;&#12505;&#12523;&#12479;&#12531;]]
[[nl:Pierre de Coubertin]]
[[pl:Pierre de Coubertin]]
[[pt:Pierre de Coubertin]]
[[sv:Pierre de Coubertin]]
[[uk:&#1050;&#1091;&#1073;&#1077;&#1088;&#1090;&#1077;&#1085; &#1055;'&#1108;&#1088; &#1076;&#1077;]]
[[zh:&#30382;&#22467;&#23572;&#183;&#24503;&#183;&#39038;&#25308;&#26086;]]
