'''ფარდობითობის თეორია''', ფიზიკური თეორია, რომელიც შეისწავლის [[სივრცე|სივრცისა]] და [[დრო|დროის]] თვისებებს. ფარდობითობის თეორია [[კვანტური მექანიკა|კვანტურ მექანიკასთან]] ერთად თანამედროვე [[ფიზიკა|ფიზიკის]] საფუძველია. იგი ჩამოყალიბდა იმ ღრმა წინააღმდეგობათა გადალახვის შედეგად, რომლებიც წარმოიშვა კლასიკურ ფიზიკაში მექანიკური და ელექტრომაგნიტური მოვლენების თეორიების, როგორც ერთმანეთთან, ისე ექსპერიმენტთან შეთანხმების დროს. ამ წინააღმდეგობათა დასაძლევად აუცილებელი გახდა კლასიკური ფიზიკის ფუნდამენტური ცნებებისა და დებულებების შეცვლა. ეს ცვლილებები განსაკუთრებით შეეხო ჩვენს წარმოდგენებს სივრცესა და დროზე და მათთან [[მატერია|მატერიის]] კავშირს. ფარდობითობის თეორიამ გამოაშკარავა მოძრავი ობიექტის სივრცული და დროითი მახასიათებლების დამოკიდებულება [[ათვლის სისტემა|ათვლის სისტემის]] მიმართ ამ ობიექტის [[სიჩქარე|სიჩქარეზე]] და შემოიღო სივრცისა და დროის ერთიანი ოთხგანზომილებიანი კონტინუუმი – სივრცე–დრო. ყველა პროცესისათვის სივრცულ–დროითი კანონზომიერებანი ერთნაირია, რაც საშუალებას გვაძლევს ვილაპარაკოთ სივრცე–დროის თვისებებზე. [[ფარდობითობის ზოგადი თეორია]], ანუ [[გრავიტაცია|გრავიტაციის]] თეორია, სივრცულ–დროით თვისებებს შეისწავლის გრავიტაციულ ველში. [[ფარდობითობის სპეციალური თეორია]] ამ თვისებებს ისეთი მიახლოებით იკვლევს, როცა შესაძლებელია გრავიტაციული ეფექტების უგულებელყოფა. მაშასადამე, ეს თეორია ფარდობითობის ზოგადი თეორიის კერძო შემთხვევაა. ფარდობითობის სპეციალური თეორიას ხშირად [[აინშტაინი, ალბერტ|აინშტაინის]] ფარდობითობის თეორიას, ან მოკლედ ფარდობითობის თეორიას უწოდებენ.

[[bg:Теория на относителността]]
[[ca:Teoria de la relativitat]]
[[cs:Teorie relativity]]
[[da:Relativitetsteori]]
[[de:Relativitätstheorie]]
[[el:Θεωρία της Σχετικότητας]]
[[en:Theory of relativity]]
[[et:Relatiivsusteooria]]
[[es:Teoría de la Relatividad]]
[[fa:نسبیت]]
[[fr:Théorie de la relativité]]
[[hr:Teorija relativnosti]]
[[id:Teori relativitas]]
[[it:Teoria della relatività]]
[[he:תורת היחסות]]
[[lt:Reliatyvumo teorija]]
[[lv:Relativitātes teorija]]
[[hu:Relativitáselmélet]]
[[mk:Теорија на релативност]]
[[nl:Relativiteitstheorie]]
[[ja:相対性理論]]
[[pl:Teoria względności]]
[[pt:Teoria da relatividade]]
[[ru:Теория относительности]]
[[sk:Teória relativity]]
[[fi:Suhteellisuusteoria]]
[[sl:Teorija relativnosti]]
[[sv:Relativitetsteori]]
[[th:ทฤษฎีสัมพัทธภาพ]]
[[tr:Özel görelilik]]
[[vi:Thuyết tương đối]]
[[zh:相对论]]
