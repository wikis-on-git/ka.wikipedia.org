კიუსიუ 

კიუსიუ, იაპონიის, სიდიდით მესამე კუნძულია და თუ არ ჩავთვლით ოკონავას და მასთან მიმდებარე მცირე ზომის კუნძულებს მდებარეობს უკიდურსი სამხრეთით. იაპონური ლეგენდის თანახამად (წყარო: “კოჯიკი”- ერთერთი უძველესთაგანი, იაპონური ხელნაწერებიდან) კიუსიუ, სიკოკუ და ჰონსიუ წარმოქმნილა ღმერთების “იზანაგისა” და “იზანამის” სასიყვარულო ურთიერთობის შედეგად, ანუ ეს სამი კუნძული ლეგენდის თანახმად მოიაზრება როგორც მათი ნაშიერი-შვილები. ჰოკაიდო კი უკვე  ჩვენ დროში კოლონიზირებული კუნძულია და იაპონიის ახალ ტერიტორიად ითვლება.  ეს უკანასკნელი წმინდა იაპონური წარმომავლობის არაა.
იაპონიის ისტორია და უძველესი კულტურა კი სწორედ კიუსიუზე გაჩენილა და თანდათანობით გავრცელებულა ჩრდილოეთით. კისიუს მიეწერება იაპონიის პირველი იმპერატორის (ჯიმუ ტენო-JIMMU TENNO- ძვ.წ. 660წ.) მოღვაწეობა და აქ დარწეულა პირველი ცივილიზაციების აკვანი; კიუსიუზე გავლით გავრცელებულა ბუდიზმი იაპონიაში, რასაც მოწმობს უამრავი კლდეზე ნაკვეთი უძველესი ბუდას ქანდაკებები. ასევე,  პირველად კიუსიუდანა შემოსულან პირველი ევროპელები, კერძოდ პორტუგლიელები; აქედან დაუწყია პორტუგალიელ იეზუიტს, ფრანსისკო ხავიერს, თავისი მისიონერული მოღვაწეობა და ქრისტიანული რელიგიის გავრცელების გარდა, იაპონიაში ღვინის კულტურის გაჩენაც ამ პიროვნებას მიეწერება. კიუსიუზე დამზადებული ღვინო “ზაბიერი” (იგივე ხავიერი, რომელსაც “მასკატ ბეილის” ყურძნის ჯიშიდან ამზადებენ) პოპულარობით სარგებლობს იაპონიაში. 
კიუსიუსთანაა დაკავშირებული, მსოფლიოში ყველასათვის კარგად ცნობილი სიტყვა “კამიკაძე”, რომელიც თავს მეცამეტე  საუკუნეში იჩენს.  ეს ის პერიოდია როდესაც მონღოლეთი გაბატონდა მთელს ევრაზიაზე და 1281წ. ყუბილაი ხანი 100000 იანი ფლოტით იაპონიის დასალაშქრად  ჰაკატას (დღევანდელი ფუკუოკა) მიმართულებით დაძრა. აღნიშნული ლაშქრობა ზღვაზე ამოვარდნილმა გიგანტურნა ტაიფუნმა ჩაახშო და მონღოლთა ფლოტი თითქმის მთლიანად ტალღებმა შთანთქა. მონღოლთა ყაენი არ შეეპუა ბუნების სასჯელს და მან ხელმეორედ აიღო გეზი იაპონიისაკენ. სასწაული კვლავ განმეორდა და ზღვაზე ამოვარდნილმა შტორმმა სასტიკი განაჩენი გამოუტანა მონღოლთა მიერ ხელმეორედ შეკოწიწებულ ფლოტილიას. მადლიერმა იაპონელებმა კი ამ ბუნების სასწაულს “კამიკაძე” უწოდეა, რაც იაპონურად “ღვთიურ ქარს” ნიშნავს. სამწუხაროდ,  ეს “სასწაული”,  შემოდგომის დადგომასთან ერთად, ხშირად სტუმრობს თვითონ იაპონიის კუნძულებსაც და სერიოზულ ხარკს აწერს ქვეყანას, მაშინაც კი როდესაც უკვე  ტაიფუნის შემოსვლა და გასვლა მატერიკიდან, მატარებლის განრიგივით გამოთვლილი და დადგენილია.    
 იაპონია კუნძულოვანი ქვეყვანაა, ისტორიის გადმოსახედიდან თუ  გადავავლებთ თვალს, შევამჩნევთ, რომ იაპონიას გარეშე მტერი არ ჰყოლია და აქედან გამომდინარეობს ისიც, რომ ზოგადად,  იაპონიას არც გარე სამყაროსთან ჰქონია ურთიერთობა. ამიტომ იაპონიაში ხშირია შინა ომები და ვიდრე გარე სამყაროდან გაღიზიანებამდე,  იაპონია გაერთიანებული სახელმწიფოს სახით და ერთიანი ეროვნული იდეოლოგიით არ ჩნდება საერთაშორისო ასპარეზზე სანამ თვითონ ევროპელებმა არ მიაკითხეს და არ გაუხსნეს მათთვის უცნობი სამყარო. 
კიუსიუ ქართულად “ცხრა მხარეს/პროვინციას” ნიშნავს,  თუმცა ეს კუნძული შვიდი პრეფექტურით არის წარმოდგენილი: ფუკუოკა, ოიტა, მიაძაკი, კუმამოტო, კაგოშიმა, ნაგასაკი და საგა.
აქ უხვადაა ვულკანური მთები, შესაბამისად უხვადაა ცხელი წყაროები და აბანოები რომელსაც “ონსენი” ჰქვია. ონსენი კიუსიუს სავიზიტო ბარათია და ოიტას პრეფექტურის ქალაქი ბეპუ მსოფლიოში ცხელი წყაროების სიმრავლით არის ცნობილი და ქალაქის ყოველ ფეხის ნაბიჯზე ცხელი წყლის აბანოებს შეხვდებით. თვითონ ქალაქის კი მუდმივად ცხელი ორთქლის ჭავლები ასდის და მეტისმეტად ლამაზი საყურებელია. ასევე უხვადაა გროგირდის ცხელი წყაროები და სამკურნალო პანსიონებიც. 
კლიმატი თბილია და ნოტიო, რაც ბუნებას განსაკუთრებულ სილამაზესა და ელფერს აძლევს. კიუსიუ განთქმულია ციტრუსის კულტურით, ოიტას პრეფექტურაში მოჰყავთ განსაკუთრებული არომატის მქონე კულტურა “კაბოსუ” რომელსაც ლიმონის გემო დაჰკრავს მაგრამ არაა აქვს ლიმონისთვის დამახასიათებელი მკვეთრი სიმჟავე და მეტად ჰარმონიულ გემოს იძლევა. ამ კულტურას ფართო გამოყენება აქვს კულინარიაში. კაკტუსის არაყით სავსე მომცირო სირჩა,  რომელსაც ბარებში შემოგთავაზებენ, პატარა ლამბაქზე დაბნეული მარილით და დაჭრილ კაბოსუსთან ერთად პოპულარობით სარგებლობს კიუსიუზე. ასევე ამ პროდუქტით ალამაზებენ ძვირფას თევზეულსაც, რომელსაც ძირითადად უმად მიირთმევენ. 
როდესაც კიუსიუზე და თევზეულზეა საუბარი არ შეიძლება არ აღინიშნოს თევზის მეტად ექსტრემალური სახეობა - ფუგუ. ამ სახეობას, გარეგნულად, თევზისთვის დამახასიათებელი ნიშნები არ გააჩნია: ზედაპირი უქერცლო, სრიალა და გლუვი აქვს,  ფერით მოლურჯო-მომწვანოა, ხოლო მუცლის არე კი ქათქათა თეთრი. წყლიდან ამოყვანისას იბერება და ბურთის ფორმას ღებულობს.  ეს სახეობა გამორჩეულია როგორც გემოთი ასევე მისი ექსტრემალურობით, ვინაიდან ფუგუს სახეობა შეიცავს მეტისმეტად შხამიან ჯირკვალს და მის დამზადებას სპეციალური კვალიფიკაცია და ლიცენზიაც სჭირდება. მიუხედავად იმისა რომ ამ პროდუქტის მიღების შემდეგ ბევრი გამოემშვიდობა საკუთარ სიცოცხლეს,  მსურველთა რაოდენობა საკმაოდ ბევრია და მიუხედავად უზარმაზარი ფასისა და რისკისა მეტად პოპულარობით სარგებლობს. ოიტას პრეფექტურა კი სწორედ ის ადგილია სადაც ამ თევზის პროდუქტის მიღება შეიძლება. 
მიუხედავად იაპონიის ისტორიაში და კულტურულ განვითარებაში კიუსიუს ასეთი დიდი როლისა იგი მაინც პერიფერიად რჩება და პერიფიერიასა და ცენტრს შორის უკმაყოფილება იაპონიაშიც არაა იშვიათობა. 
ფუკუოკა კიუსიუს ერთადერთი ქალაქია რომელიც მილიონზე მეტ მოსახლეს ითვლის და თამამად აქვს დამკვიდრებული კუნძულის “დედაქალაქის” სახელი. 
კიუსიუ გამორჩეული კუნძულია მთელს იაპონიაში და ქვეყნის მასშტაბით დამსახურებულად აქვს მოპოვებული განსაკუთრებული პატივისცემა და მოწიწება.
