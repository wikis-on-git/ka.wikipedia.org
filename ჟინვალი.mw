'''ჟინვალი'''  - [[დაბა]] [[დუშეთის რაიონი|დუშეთის რაიონში]], სადაბო საკრებულოს ცენტრი. მდებარეობს მდინარე [[არაგვი|არაგვის]] მარჯვენა ნაპირას, [[საქართველოს სამხედრო გზა|საქართველოს სამხედრო გზაზე]] (ზღვის დონიდან 760 მ, [[დუშეთი|დუშეთიდან]] 15 კმ). დაბის სტატუსი მიენიჭა [[1976]] წელს. მოსახლეობა 1.9 ათასი (2002). ქართული წერილობითი წყაროების მიხედვით დაბის ტერიტორიაზე ქალაქი აღმოცენდა XII ს-ის მე-2 ნახევარში, ხოლო დასახლებული პუნქტი გაცილებით ადრე უნდა არსებულიყო. ჟინვალის ტერიტორიაზე გათხრილია სხვადასხვა პერიოდის ისტორიულ-არქეოლოგიური ძეგლები. 1971 წელს აქ დაიწყო ჟინვალის ჰიდროკომპლექსის მშენებლობა და ყოფილი სოფელი მოექცა დატბორვის ზონაში. ამის გამო მოსახლეობის უმეტესი ნაწილი დასახლდა სოფლებს არანისსა და ბიჩნიგაურთკარს შორის, სადაც გაშენდა თანამედროვე დაბა. 


[[კატეგორია:საქართველოს დაბები]]
