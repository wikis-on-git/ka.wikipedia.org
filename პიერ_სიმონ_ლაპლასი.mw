პიერ სიმონ ლაპლასი (1749 წლის 23 მარტი, ბომონ–ან–ოჟი, [[ნორმანდია]] – 1827 წლის 5 მარტი, [[პარიზი]]), ფრანგი ასტრონომი, მათემატიკოსი და ფიზიკოსი, პარიზის მეცნიერებათა აკადემიის წევრი (1785, ადიუნქტი 1773–დან), [[საფრანგეთის მეცნიერებათა აკადემია|საფრანგეთის მეცნიერებათა აკადემიის]] წევრი (1816). სწავლობდა ბენედიქტელთა სკოლაში, 1766 წელს ლაპლასი ჩავიდა პარიზში და 1771 წელს [[დ'ალამბერი, ჟან ლერონ|ჟან დ'ალამბერის]] დახმარებით მიიღო პროფესორის ადგილი სამხედრო სკოლაში. მონაწილეობდა საფრანგეთის უმაღლესი განათლების სისტემის რეორგანიზაციაში, კერძოდ, ნორმალური და პოლიტექნიკური სკოლების შექმნაში. 1790 წელს დანიშნეს [[ზომა–წონის პალატა|ზომა–წონის პალატის]] თავმჯდომარედ. ხელმძღვანელობდა ახალი [[მეტრული სისტემა|მეტრული სისტემის]] შემოღებას. 1795 წლიდან გრძედების ბიუროს ხელმძღვანელობის შემადგენლობაში იყო.

ფუნდამენტური შრომები აქვს დიფერენციალურ განტოლებათა თეორიის საკითხებზე. შემოიღო ე.წ. [[ბურთისებრი ფუნქცია|ბურთისებრი ფუნქციები]]. ალგებრაში ლაპლასს ეკუთვნის მნიშვნელოვანი თეორემა [[დეტერმინანტი|დეტერმინანტთა]] წარმოდგენის შესახებ დამატებითი [[მინორი|მინორების]] ნამრავლების ჯამის სახით. [[პასკალი, ბლეზ|ბლეზ პასკალის]], [[ფერმა, პიერ|პიერ ფერმასა]] და სხვათა ზოგიერთი ნაშრომის სისტემაში მოყვანისა და განვითარების საფუძველზე შექმნა ალბათობის მათემატიკური თეორია, რომლის დასამუშავებლად შემოიღო ე.წ. წარმომქმნელი ფუნქციების ცნება და ფართოდ გამოიყენა გარდაქმნა (ე.წ. ლაპლასის გარდაქმნა). დაამტკიცა [[ალბათობის თეორია|ალბათობის თეორიის]] მნიშვნელოვანი თეორემა, რომელიც მის სახელს ატარებს. ლაპლასის კლასიკური ნაშრომი "ალბათობათა ანალიზური თეორია" მის სიცოცხლეშივე გამოიცა 3–ჯერ.
1779–1784 წლებში [[ლავუაზიე, ანტუან ლორან|ანტუან ლორან ლავუაზიესთან]] ერთად მუშაობდა ფიზიკის საკითხებზე. სხეულთა წირითი გაფართოების გასაზომად მათ პირველად გამოიყენეს სამზერი მილი. შეისწავლეს [[წყალბადი|წყალბადის]] წვის პროცესი [[ჟანგბადი|ჟანგბადში]]. ლაპლასი აქტიურად გამოდიოდა [[ფლოგისტონი|ფლოგისტონის]] არსებობის შესახებ არსებული მცდარი ჰიპოთეზის წინააღმდეგ. მრავალი შრომა გამოაქვეყნა კაპილარობის თეორიის საკითხებზე. გამოიყვანა [[ჰაერი|ჰაერში]] [[ბგერა|ბგერის]] გავრცელების სიჩქარის ფორმულა.

ლაპლასმა განავითარა [[ცის მექანიკა|ცის მექანიკის]] მეთოდები და დაამტკიცა, რომ [[მსოფლიო მიზიდულობის კანონი]] კარგად ხსნის [[მზის სისტემა|მზის სისტემის]] სხეულთა მოძრაობას, თუ მათ ურთიერთშეშფოთებებს მწკრივის სახით წარმოვადგენთ. აღმოაჩინა ამ შეშფოთებათა პერიოდულობა. 1780 წელს წამოაყენა ციურ სხეულთა ორბიტების გამოთვლის ახალი მეთოდი. დაამტკიცა, რომ [[მზის სისტემა]] მდგარადია ხანგრძლივი დროის მანძილზე. დაასკვნა, რომ [[სატურნი|სატურნის]] რგოლი ცალკეულ სხეულთაგან შედგება, იწინასწარმეტყველა [[სატურნი|სატურნის]] ძლიერი ძეკუმშულობა. 1789 წელს შეისწავლა [[იუპიტერი|იუპიტერის]] თანამგზავრთა მოძრაობა და დაადგინა, რომ დაკვირვების მონაცემები თეორიასთან სრულ შესაბამისობაშია.  1787 წელს დაამტკიცა, რომ [[მთვარე|მთვარის]] საშუალო სიჩქარე დამოკიდებულია დედამიწის ორბიტის [[ექსცენტრისიტეტი|ექსცენტრისიტეტზე]]. [[მთვარე|მთვარის]] მოძრაობის უთანასწორობებით განსაზღვრა [[პოლუსი|პოლუსებთან]] [[დედამიწა|დედამიწის]] შეკუმშულობა. განავითარა მოქცევათა დინამიკური თეორია. [[ცის მექანიკა|ცის მექანიკის]] დარგში მისი შედეგები თავმოყრილია თხზულებაში "ტრაქტატი ცის მექანიკის შესახებ" (ტ. 1–5, 1798–1825). დიდი ფილოსოფიური მნიშვნელობა ჰქონდა ლაპლასის მიერ წამოყენებულ [[კოსმოგონია|კოსმოგონიურ]] ჰიპოთეზას [[მზის სისტემა|მზის სისტემის]] წარმოშობის შესახებ.

ფილოსოფიური შეხედულებებში ლაპლასი ემხრობოდა ფრანგულ [[მატერიალიზმი|მატერიალიზმს]]. მას მიაჩნდა, რომ მისი თეორია [[მზის სისტემა|მზის სისტემის]] წარმოშობის შესახებ არ საჭიროებს [[ღმერთი|ღმერთის]] არსებობის ჰიპოთეზას, მაგრამ ლაპლასი მექანისტური [[დეტერმინიზმი|დეტერმინიზმის]] პოზიციაზე იდგა და [[დეტერმინიზმი|დეტერმინიზმს]] თვლიდა ყოველი მეცნიერების აგების მეთოდოლოგიურ პრინციპად. მეცნიერების შემეცნების დასრულებულ ნიმუშად კი [[ცის მექანიკა]] მიაჩნდა.
