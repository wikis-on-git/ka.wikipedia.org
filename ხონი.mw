ქალაქი [[საქართველო|საქართველოში]], [[ხონის რაიონი|ხონის რაიონის]] ადმინისტრაციული ცენტრი, [[1936]]-[[1989]] წლებში წულუკიძე ერქვა. მდებარეობს [[იმერეთის დაბლობი|იმერეთის დაბლობზე]], მდინარე [[ცხენისწყალი|ცხენისწყლის]] ნაპირას, ზღვის დონიდან 114 მ სიმაღლეზე. უახლოესი რკინიგზის სადგურია სამტრედია (22 კმ). შუა საუკუნეებში სავაჭრო-სახელოსნო პუნქტი იყო, აქ იყო ხონის საეპისკოპოსო კათედრალი. ქალაქად გამოცხადდა [[1921]] წელს. მოსახლეობა 11,3 ათასი ([[2002]] წ.). ხონში არის ჩაის, მსუბუქი და კვების მრეწველობის საწარმოები; თეატრი, ა.წულუკიძის სახლ-მუზეუმი. ხონში არის [[ხონის ეპარქია|ხონის ეპარქიის]] კათედრა და რეზიდენცია. ქალაქში არის სამრეწველო საწარმოები, ჯანდაცვის, განათლებისა და კულტურის დაწესებულებები.

[[კატეგორია:საქართველოს ქალაქები]]
