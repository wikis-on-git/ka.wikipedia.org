[[სურათი:Repin tretyakov.jpg|thumb|პაველ ტრეტიაკოვის პორტრეტი, [[რეპინი, ილია|რეპინი]]]]
'''სახელმწიფო ტრეტიაკოვის გალერეა''' ([[რუსული ენა|რუს.]]: Государственная Третьяковская галерея, მის.: [[მოსკოვი]], ლავრუშინსკი პერეულოკ 10) მსოფლიოში რუსული ხელოვნების მოწინავე მუზეუმია მოსკოვში, [[რუსეთი]].

გალერეის ისტორია იწყება [[1856]] წლიდან, როცა მოსკოველმა ვაჭარმა [[ტრეტიაკოვი, პაველ|პაველ ტრეტიაკოვმა]] (1832-98) შეისყიდა მისი თანამედროვე რუსი მხატვრების ნამუშევრები საკუთარი კოლექციის შექმნის მიზნით, რომელიც შესაძლოა მომავალში ხელოვნების ეროვნულ მუზეუმად გადაქცეულიყო. 1892 წელს ტრეტიაკოვმა მისი უკვე განთქმული კოლექცია რუს ხალხს წარუდგინა.

გალერეის მთავარი შენობის პროექტი ეკუთვნის მხატვარ [[ვასნეცოვი, ვიქტორ|ვიქტორ ვასნეცოვს]] და ის განსაკუთრებულ რუსულ ზღაპრულ სტილშია გადაწყვეტილი. შენობა აიგო 1902-04 წლებში მოსკოვის [[კრემლი (მოსკოვი)|კრემლის]] სამხრეთით. მე-20 საუკუნის განამვლობაში გალერეა გაფართოვდა და მოიცვა რამდენიმე მეზობელი შენობაც, მათ შორის მე-17 საუკუნის წმ. ნიკოლოზის ეკლესია ტოლმაჩიში. ახალი შენობა კრიმსკი ვალზე მიეძღვნა თანამედროვე რუსული ხელოვნების ნიმუშებს.

ამჟამად კოლექცია 130.000-ზე მეტ ნიმუშს შეიცავს, [[რუბლიოვი, ანდრეი|ანდრეი რუბლიოვის]] ”სამებიდან” [[კანდინსკი, ვასილი|ვასილი კანდინსკის]] მონუმენტური ”კომპოზიცია VII”-ითა და [[მალევიჩი, კაზიმირ|კაზიმირ მალევიჩის]] ”შავი კვადრატით” დამთავრებული.

==რესურსები ინტერნეტში==
*[http://www.tretyakov.ru/ გალერეის ვებ-გვერდი]

[[კატეგორია:მუზეუმები]]

[[de:Tretjakow-Galerie]]
[[fa:نگارخانه ترتیاکوف]]
[[fr:Galerie Tretiakov]]
[[nl:Tretjakov-Galerij]]
[[pl:Galeria Trietiakowska]]
[[ru:Государственная Третьяковская галерея]]
[[zh:特列季亚科夫画廊]]
