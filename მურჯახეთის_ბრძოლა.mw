'''მურჯახეთის ბრძოლა 1535''', ბრძოლა [[იმერეთის სამეფო|იმერეთის]] მეფის [[ბაგრატ III, ალექსანდრე II-ის ძე|ბაგრატ III-ისა]] და [[სამცხე-საათაბაგო|სამცხის]] ათაბაგის [[ყვარყვარე III ჯაყელი|ყვარყვარე III-ის]] ლაშქარს შორის. ოსმალთა გავლენის დამყარება სამცხე-საათაბაგოში დიდ საფრთხეს უქმნიდა დასავლეთ საქართველოს დამოუკიდებლობას. სეპარატული მიზნების გამო ოსმალებს მხარს უჭერდა ათაბაგი ყვარყვარე III. ასეთი ვითარება ამწვავებდა ურთიერთობას იმერეთის სამეფოსა და სამცხე-საათაბაგოს შორის. ბაგრატ III-მ ოდიშისა და გურიის სამთავროს ლასქართან ერთად სამცხე-საათაბაგოს დასამორჩილებლად გაილასქრა. ბრძოლა მოხდა სოფ. მურჯახეთთან ([[ახალქალაქის რაიონი]]). მურჯახეთის ბრძოლაში ბაგრატ III-მ გაიმარჯვა და სამცხე-საათაბაგო იმერეთის სამეფოს შეუერთა. ჭანეთი და აჭარა გურიელს გადაეცა. თვით ყვარყვარე III დაატყვევეს და შემდეგში ტყვეობაში გარდაიცვალა. ამ დროიდან 1545-მდე სამცხე-საათაბაგო იმერეთის სამეფოში შედიოდა. მურჯახეთის ბრძოლის შემდეგ ოსმალეთი უფრო აგრესიული გახდა დასავლეთ საქართველოს მიმართ ([[სოხოისტის ბრძოლა 1545]]).



[[კატეგორია:საქართველოს ბრძოლები]]
