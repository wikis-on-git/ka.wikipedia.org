'''ქუთაისის გუბერნია''', ადმინისტრაციული ტერიტორიული ერთეული [[რუსეთის იმპერია|რუსეთის იმპერიაში]].  შეიქმნა [[1846]] წლის დეკემბერში. ცენტრი - [[ქუთაისი (ქალაქი)|ქუთაისი]]. იყოფოდა 5 მაზრად: ახალციხის, ქუთაისის ოზურგეთის, რაჭისა და შორაპნის. 1848 ქუთაისის გუბერნიის შემადგენლობაში შევიდა აგრეთვე სამურზაყანოს ოკრუგი. [[აღმოსავლეთის ომი|აღმოსავლეთის ომის]] (1853-1856) დროს სამხედრო ვითარებამ დასავლეთ საქართველოს ტერიტორიაზე გამოიწვია ქუთაისის გუბერნიის სამოქალაქო და სამხედრო ხელისუფლების გაერთიანება. [[1856]] წლის აგვისტოში შეიქმნა ქუთაისის საგენერალგუბერნატორო.  [[1867]] ყოფილი [[სამეგრელოს სამთავრო]] ([[ზუგდიდის მაზრა|ზუგდიდის]], სენაკისა და ლეჩხუმის მაზრები) ოფიციალურად ქუთაისის გუბერნიაში შევიდა. [[1867]] [[ახალციხის მაზრა]] [[თბილისის გუბერნია|თბილისის გუბერნიის]] გამგებლობაში გადავიდა. [[1883]] ქუთაისის გუბერნიაში შევიდა ბათუმის ოკრუგი და სოხუმის ოკრუგი. [[1903]] ართვინის, ბათუმის და სოხუმის ოკრუგები გამოეყვნენ ქუთაისის გუბერნიას. ქუთაისის გუბერნია გაუქმდა [[1917]] წელს.
