'''უდაბნო ''', ქართული ხუროთმოძღვრების ძეგლი, სამონასტრო ანსამბლი შუა საუკუნეების რელიგიურ-კულტურული ცენტრის - [[დავითგარეჯა|დავითგარეჯის]] სამონასტრო კომპლექსში ([[თბილისი|თბილისიდან]] სამხრეთ-აღმოსავლეთით 60-70 კმ-ზე, [[საგარეჯოს რაიონი|საგარეჯოს რაიონში]]), ისტორიულ [[კუხეთი|კუხეთში]]. მდებარეობს [[დავითის ლავრა|დავითის ლავრის]] სამხრეთ-დასავლეთით აღმართული კლდის სამხრეთ ფერდობზე.

გამოქვაბული მონასტერი მოიცავს მრავალ ეკლესია-სენაკს. ანსამბლის მტავარი ნაგებობა ღვთისმშობლის ეკლესია, რომელსაც ჩრდილოეთითსამტაღიანი გასასვლელით დაკავშირებული მაღალი და ფართო სადიაკვნე ეკვრის. მონასტერს ჰქონდა აგრეთვე სატრაპეზო და სხვა დანიშნულების სათავსები. უდაბნოს მონასტერში დაცულია მხატვრობა, რომელშიც პირველად აისახა [[დავით გარეჯელი|დავით გარეჯელის]] ცხოვრების ციკლი. მთავარი ეკლესიის მოხატულობის უძველესი ფენა X საუკუნის II ნახევრით თარიღდება. ამავე  ხანას მიეკუთვნება სატრაპეზოს მოხატულობა. სადიაკვნის მოხატულობა სტილისტური და იკონოგრაფიული ნიშნებით ახლოს დგას ქრისტიენული აღმოსავლეთის ქვეყნების ადრინდელი ხანის მოხატულობის ნიმუშებთან და [[856]]-[[864]] შორის უნდა იყოს შესრულებული (გ. აბრამიშვილი). მოხატულობის II ფენა XIII საუკუნეს მიეკუთვნება, ხოლო შემდეგი - XIV საუკუნეს.



==ლიტერატურა==
*''აბრამიშვილი გ.'', დავით გარეჯელის ციკლи ქართულ კედლის მხატვრობაში, თბ., 1972
*''Чубинашвили Г. Н.'', Пещерные монастыри Дажид-Гареджи, Тб., 1948


[[კატეგორია:საქართველოს ხუროთმოძღვრების ძეგლები]]
