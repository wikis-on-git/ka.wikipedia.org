'''წალენჯიხა''', განვითარებული შუა საუკუნეების ხანის ქართული ხუროთმოძღვრული ანსამბლი. მდებარეობს [[წალენჯიხა (ქალაქი)|ქ. წალენჯიხის]] განაპირას, მაღალ გორაკზე.


ცენტრალურ გუმბათოვან ტაძარს სამი მხრიდან გარსშემოსავლელები აქვს, რომელთაგან სამხრეთისა და ნაწილობრივ ჩრდილოეთისაც გადაკეთებულია დადიანთა საგვარეულო ეგვერად. გალავანში ჩრდილო-დასავლეთით ჩაშენებულია ორსართულიანი სამრეკლო, რომლის I სართულში ალაყაფის კარია. გალავნის გარეთ დადიანის სასახლისა და სხვა ნაგებობათა ნაშთებია. ტაძრის დასავლეთით 40-45 მ სიგრძის გვირაბია. შემორჩენილი ქართული და ბერძნული წარწერების თანახმად, ტაძრის ინტერიერი სამეგრელოს მტავრის [[ვამეყ I დადიანი|ვამეყ დადიანის]] ([[1384]]-[[1396]]) ბრძანებით მოუხატავს [[კონსტანტინოპოლი|კონსტანტინოპოლიდან]] საგანგებოდ მოწვეულ მხატვარს კირ მანუელ ევგენიკოსს, მაღალი პროფესიული დონით გამორჩეული. ეს მოხატულობა XIV საუკუნის დასასრულს კონსტანტინოპოლის სკოლის ერთადერთი შემორჩენილი, ზუსტად დათარიღებული და მხატვრის მიერ ხელმოწერილი ნიმუშია. XVII საუკუნის შუა წლებში მხატვრობის დაზიანებული ადგილები განუახლებია ეპისკოპოს ევდემონ ჯაიანს, ეგვტრების სხვადასხვა დროის მოხატულობებში (XVI-XIX სს.) გამოირჩევა მრავალრიცხოვან საერო პირთა გამოსახულებები (მათ შორისაა [[ლევან II დადიანი|ლევან II დადიანის]] საოჯახო პორტრეტი მიცივე ეგვტერის სამხრეთ კედელზე).




[[კატეგორია:საქართველოს ხუროთმოძღვრების ძეგლები]]
