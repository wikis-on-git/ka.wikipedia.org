[[სურათი:Greek dolmades.jpg|thumb|250px|ტოლმის მომზადება ბერძნულად]]
'''ტოლმა''' (თურქ. dolma; ბერძ. dolmades; სპარსულად Dolme (دلمه); სომხ. tolma (տոլմա); რუმინ. sarma) თურქული წარმოშობის კერძად ითვლება, თუმცა ის მრავალი მეზობელი ქვეყნის სამზარეულოს განუყოფელი ნაწილია. სიტყვა "დოლმა" თურქულად ნიშნავს "რაიმე დატენილს". ძირითადად ყურძნის ფოთლებში გახვეული ბრინჯის, ხახვის, გატარებული ხორცისა და სხვა ინგრედიენტთა ნარევია. პოპულარული წასახემსებელი კერძია აღმოსავლეთ ხმელთაშუაზღვისპირა ქვეყნებში. ითვლება, რომ კერძი თანამედროვე აღმოსავლეთ თურქეთიდანაა წარმოშობით და შემდეგ გავრცელდა ოსმალეთის იმპერიის სივრცეზე.

[[თურქეთი|თურქეთსა]] და [[სომხეთი|სომხეთში]] ტოლმას უწოდებენ ნებისმიერ შეჭამადს, რომელიც კომბოსტოს, ყურძნის ფოთლებში, ბადრიჯანში, ან ბულგარულ პილპილშია გახვეული.

ტრადიციული ტოლმა ყურძნის ფოთლებში გახვეული ცხვრის ხორცისა და ბრინჯის ნაზავია (სომხ. ტპოვ ტოლმა - թփով տոլմա), ან იგივე კომბოსტოს ფურცლებში (კაღამბი ტოლმა - կաղամբի տոլմա). ხორცისა და ბრინჯის გარდა ტოლმას ამატებენ კორიანდრს, ქინძს, ნიახურს, პიტნას, ცხარე პილპილს და დამდნარ კარაქს. სუფრასთან როგორც წესი არაჟანთან მიართმევენ.

[[კატეგორია:თურქული სამზარეულო]]
[[კატეგორია:სომხური სამზარეულო]]
[[კატეგორია:ქართული სამზარეულო]]

[[de:Dolmades]]
[[en:Dolma]]
[[es:Dolma]]
[[ja:ドルマ]]
[[nl:Dolmádes]]
