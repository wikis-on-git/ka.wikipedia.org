ორგანული ქიმია არის [[მეცნიერება]], რომელიც შეისწავლის [[ნახშირბადი|ნახშირბადის]] ნაერთებს. ვინაიდან ორგანული ქიმია არ შეისწავლის ნახშირბადის ყველა ნაერთს, არსებობს ორგანული ქიმიის მეორე განსზღვრებაც; ნახშირბადის ისეთი ნაერთები როგორიცაა [[ნახშირბადის დიოქსიდი|ნახშირორჟანგი]], [[ნახშირბადის მონოოქსიდი|ნახშირჟანგი]] და მათი წარმოებულები არაორგანული ქიმიის შესწავლის სფეროს მიეკუთვნება. მეორე განმარტების თანახმად ორგანული ქიმია არის [[მეცნიერება]], რომელიც შეისწავლის [[ნახშირწყალბადი|ნახშირწყალბადებსა]] და მათ ნაწარმებს.

[[ნახშირბადი|ნახშირბადის]] განსაკუთრებული ბუნება, რომლითაც იგი გამოირჩევა სხვა [[ქიმიური ელემენტი|ქიმიური ელემენტებისაგან]] გამოიხატება ნახშირბადატომების ერთმანეთთან და სხვა ატომებთან შეერთებაში მარტივი, ორმაგი და სამმაგი [[ქიმიური ბმა|ბმით]]. გარდა ამისა, ნახშირბადს აქვს უნარი წარმოქმნას მდგრადი გრძელი, სწორი და განტოტვილჯაჭვიანი ნაერთები. ეს ნაერთები შეიძლება იყოს ღია და დახურულჯაჭვიანი. ღია და დახურულჯაჭვიან ნაერთებში ნახშირბადი შეიძლება უშუალოდ იყოს დაკავშირებული სხვა ელემენტის [[ატომი|ატომებთან]] (ე.წ. [[ჰეტეროატომი]]), რომლებიც მონაწილეობენ ჯაჭვის წარმოქმნაში.

ორგანული ქიმია უპირისპირდება [[არაორგანული ქიმია|არაორგანულ ქიმიას]], რომელიც შეისწავლის მინერალური სამყაროს ნაერთებს.

ეს გაყოფა მომდინარეობს იქიდან, რომ მე-19 საუკუნის დასაწყისამდე ფიქრობდნენ, რომ არაორგანული ნაერთებისაგან განსხვავებით, შეუძლებელი იყოს ორგანული ნაერთების წარმოქმნა ე.წ. [[სასიცოცხლო ძალა|სასიცოცხლო ძალის]] გამოყენების გარეშე. მას შემდეგ რაც [[1828]] წელს [[ფრიდრიჰ ველერი|ფრიდრიჰ ველერმა]] დაასინთეზა [[შარდოვანა]] ზემოხსენებულ შეხედულებას საფუძველი გამოეცალა. თუმცაღა ორგანული ქიმიისა და არაორგანულ ქიმიის გაყოფა დარჩა. ეს შეიძლება გამართლდეს იმით, რომ ორგანული ნაერთები არაორგანული ნაერთებისაგან დიდად განსხვავდებიან მრავალმხრივ - შედარებით ნაკლები მდგრადობა ტემპერატურისადმი, მათი მიღებისა და შესწავლის ხერხების თავისებურება და ა.შ.


== ორგანულ ნაერთთა დახასიათება ==

როგორც უკვე აღინიშნა, ნახშირბადს აქვს უნარი წარმოქმნას მარტივი, ორმაგი და სამმაგი [[ქიმიური ბმა|ბმა]] არამარტო სხვა ელემენტის ატომებთან, არამედ თავისთავთანაც. ეს განაპირობებს მრავალი სხვადასხვა სიგრძის [[ნახშირბადოვანი ჯაჭვი|ნახშირბადოვანი ჯაჭვისა]] და სხვადასხვა სიდიდის [[ციკლური ნაერთები|ციკლური ნაერთების]] წარმოქმნის შესაძლებლობას და იწვევს ორგანულ ნაერთთა ძალიან დიდ მრავალფეროვნებას. ნახშირბადი სხვა ატომებს, როგორც წესი, უერთდება [[კოვალენტური ბმა|კოვალენტური ბმის]] საშუალებით.
ორგანულ ნაერთთა დიდი ნაწილი ძალიან მგრძნობიარეა სითბოს მიმართ და იშლება  200[[ცელსიუსის გრადუსი|°C]]-ზე მაღალ ტემპერატურაზე. ზოგიერთი მათგანი წყალში [[ხსნადობა|იხსნება]], თუმცაღა მათი წყალში [[ხსნადობა]] ზოგადად უფრო დაბალია ვიდრე არაორგანული ნაერთებისა. სამაგიეროდ ისინი არაორგანულ ნაერთებზე უკეთ იხსნებიან ისეთ ორგანულ [[გამხსნელი|გამხსნელებში]] როგორიცაა [[სპირტი]], [[ეთერი]].
ზოგადად შეიძლება ითქვას, რომ მსგავსი მსგავსში უკეთ იხსნება.

== ორგანულ მოლეკულათა წარმოსახვა ==

ორგანული ნაერთები ძირითადა შედგებიან [[ნახშირბადი|ნახშირბადისა]] და [[წყალბადი|წყალბადის]] ატომებისაგან. ამიტომ მოლეკულათა წარმოსახვის გასამარტივებლად ქიმიკოსებს ჩვევად დაუმკვიდრათ მათი გამოსახვა ნახშირბადისა და წყალბადის ატომების აღუნიშვნელად. ასეთ წარმოსახვას [[სტრუქტურული ფორმულა]] ეწოდება.

== ორგანულ ნაერთთა ჯგუფები ==
ორგანული ნაერთები იყოფა სხვადასხვა ჯგუფად, ქვემოთ ჩამოთვლილია ზოგიერთი მათგანი. 
ვინაიდან ზოგიერთი ტიპის ნაერთი სხვადასხვა ჯგუფში შეიძლება მოთავსდეს, მათი მხოლოდ ერთ რომელიმე ჯგუფში მოხსენებით შემოვიფარგლეთ.


=== ალიფატური ნაერთები ===

* [[ნახშირწყალი|ნახშირწყლები]]
**  [[ალკანი|ალკანები]]
**  [[ციკლოალკანი|ციკლოალკანები]]
**  [[ალკენი|ალკენები]]
**  [[ალკინი|ალკინები]]
**  [[ალენი|ალენები]]

*  ჟანგბადშემცველი ნაერთები
**  [[სპირტი|სპირტები]]
***  [[სპირტი|ალილური სპირტები]]
***  [[სპირტი|ჰომოალილური სპირტები]]
**  [[მარტივი ეთერი|მარტივი ეთერები]]
**  [[ეპოქსიდი|ეპოქსიდები]]
**  [[ოქსიმი|ოქსიმები]]
**  [[კეტალი|კეტალები]] (აგრეთვე ჰემიკეტალები, აცეტალები და ჰემიაცეტალები)
**  [[კეტონი|კეტონები]]
***  [[α-β-უჯერი კეტონი|α-β-უჯერი კეტონები]]
***  [[ენოლი|ენოლები]]
**  [[ალდეჰიდი|ალდეჰიდები]]
**  [[კარბოქსიმჟავა|კარბოქსიმჟავები]] და მათი ნაწარმები:
***  [[რთული ეთერი|რთული ეთერები]] (და [[ლაქტონი|ლაქტონები]])
***  [[ამიდი|ამიდები]] (და [[lლაქტამიდი|ლაქტამიდები]])
***  [[იზოციანატი|იზოციანატები]]
***  [[ანჰიდრიდი|ანჰიდრიდები]]
**  [[კეტენი|კეტენები]]


* აზოტშემცველი ნაერთები
**  [[ამინი|ამინები]]
**  [[იმინი|იმინები]]
**  [[ენამინი|ენამინები]]
**  [[ნიტრილი|ნიტრილები]]
**  [[იზონიტრილი|იზონიტრილები]]

== შაბლონი ==

== შაბლონი ==


[[af:Organiese chemie]]
[[ar:كيمياء عضوية]]
[[bg:Органична химия]]
[[ca:Química orgànica]]
[[da:Organisk kemi]]
[[de:Organische Chemie]]
[[el:Οργανική χημεία]]
[[en:Organic chemistry]]
[[eo:Organika kemio]]
[[es:Química orgánica]]
[[fa:شیمی آلی]]
[[fi:Orgaaninen kemia]]
[[fr:Chimie organique]]
[[gl:Química Orgánica]]
[[hr:Organska kemija]]
[[id:Kimia organik]]
[[it:Chimica organica]]
[[ja:有機化学]]
[[ko:유기 화학]]
[[la:Chemica Organica]]
[[lb:Organesch Chimie]]
[[lv:Organiskā ķīmija]]
[[ms:Kimia organik]]
[[nl:Organische chemie]]
[[nn:Organisk kjemi]]
[[no:Organisk kjemi]]
[[pl:Chemia organiczna]]
[[pt:Química orgânica]]
[[ro:Chimie organică]]
[[simple:Organic chemistry]]
[[sl:Organska kemija]]
[[su:Kimia organik]]
[[sv:Organisk kemi]]
[[uk:Органічна хімія]]
[[vi:Hóa hữu cơ]]
[[zh:有机化学]]
