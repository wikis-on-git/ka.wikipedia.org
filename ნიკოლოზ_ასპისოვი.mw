'''ასპისოვი, ნიკოლოზ''' მიხეილის ძე ( * ....... [[1877]], ქ. კასიმოვი, რიაზანის გუბერნია ―  † [[13 ივლისი]]. [[1952]], [[თბილისი]] ), საბჭოთა ოტოლარინგოლოგი. მედიცინის [[მეცნიერებათა დოქტორი]] ( [[1910]] ), [[პროფესორი]] ( [[1922]] ), საქართველოს სსრ მეცნიერებათა დამსახურებული მოღვაწე ( [[1941]] ). კლინიკური ოტოლარინგოლოგიის ფუძემდებელი საქართველოში. 1900 დაამთავრა პეტერბურგის სამხედრო სამედიცინო [[აკადემია]]. [[1901]] მუშაობა დაიწყო თბილისის სამხედრო ჰოსპიტალში, სადაც განაგებდა ყელ-ყურის განყოფილებას. პირველმა დანერგა საქართველოში ოტოლარინგოლოგიური ავადმყოფების ქირურგიული მკურნალობა. 1908-1910 მუშაობდა პროფესორ ნ. სიმანოვსკისთან პეტერბურგის სამხედრო სამედიცინო აკადემიაში. 1909 ასპისოვმა შემოიღო ლაბირინთის ფუნქციის გაგრილებული ჰაერით გამოკვლევის ახალი მეთოდი, რისთვისაც დაამზადა სპეციალური პორტატიული აპარატი. ამ მეთოდმა საერთო აღიარება პოვა. 1909 პირველად საქართველოში ამოიღო ბრონქებიდან უცხო სხეული, რითაც დასაბამი მისცა ჩვენში ბრონქო- და ეზოფაგოსკოპიას. 1910-იდან მუშაობდა საზღვარგარეთ ევროპის გამოჩენის ოტოლარინგოლოგებთან ( ა. პოლიცერთან, ვ. ურბანჩიჩთან და სხვ. ). [[1914]]-იდან განაგრძო მუშაობა თბილისის სამხედრო ჰოსპიტალში. 1922-52 იყო [[თბილისის სახელმწიფო უნივერსიტეტი | თსუ-ს]] სამკურნალო ფაკულტეტის ოტოლარინგოლოგიის კათედრის ( 1930-იდან [[თბილისის  სამედიცინო ინსტიტუტი | თბილისის სახელმწიფო სამედიცინო ინსტიტუტის]] ყელ-ყურ-ცხვირის კათედრა ) გამგე. ასპისოვმა შეისწავლა ლაბირინთის გაღიზიანების გავლენა ელექტროენცეფელოგრამაზე, დაადასტურა ვესტიბულარული აპარატის წარმომადგენლობა დიდი ტვინის ქერქში. [[1932]] დაარსა საქართველოს ოტოლარინგოლოგთა სამეცნიერო საზოგადოება, რომლის უცვლელი თავმჯდომარე იყო გარდაცვალებამდე. ასპისოვი დაჯილდოებულია [[შრომის წითელი დროშის ორდენი |  შრომის წითელი დროშისა]] და [["საპატიო ნიშანი" | საპატიო ნიშნის]] ორდენებით.
