'''ლენი რიფენშტალი''' გამოჩენილი [[გერმანელი]] [[კინორეჟისორი]], [[მსახიობი]] და [[ფოტოგრაფი]] დაიბადა [[ბერლინი|ბერლინში]] ([[გერმანია]]) [[1902]] წლის [[22 აგვისტო|22 აგვისტოს]]. სწავლობდა ბერლინის ხელოვნების სკოლაში. თავისი კარიერა რიფენშტალმა ჯერ მოცეკვავის ამპლუაში დაიწყო, რომლის  შემდგომ იგი კინომსახიობად გვევლინება. მეოცე საუკუნის 30-იან წლებში მან საკუთარი  კინოსტუდია დააარსა, სადაც წარმატებით შეითავსა  [[სცენარისტი|სცენარისტის]], რეჟისორისა და  [[პროდუსერი|პროდუსერის]] ფუნქციები. ახალგაზრდა გოგოს ნიჭიერება მხედველობიდან არ გამორჩენია გერმანიის ლიდერს  [[ჰიტლერი, ადოლფ|ა. ჰიტლერს]], რომელმაც რიფენშტალის ორიგინალური კინოხედვა ნაციონალისტურ-სოციალისტური პარტიის რეკლამირებას მოახმარა. სწორედ ამ პერიოდში ჰქმნის რიფენშტალი თავის უკვდავ შედევრებს, დოკუმენტურ კინოკლასიკას '''"ნებისყოფის ტრიუმფს"''' (1934) და '''"ოლიმპიას"''' (1938). მაგრამ  [[მეორე მსოფლიო ომი|მეორე მსოფლიო ომის]] შემდეგ რიფენშტალის შავ-თეთრი კინოეპოპეა დაჩრდილა საერთაშორისო პოლიტკორექტულობამ. მსოფლიოს სხვადასხვა ქვეყნებში მცხოვრები [[ებრაელები]] მას ბრალს სდებდნენ ჰიტლერთან თანამშრომლობაში. ამგვარ ვითარებაში შეუძლებელი იყო საყვარელი საქმიანობის გაგრძელება და მიუხედავად ამისა მან მოახერხა [[1954]] წელს ერთი ფილმის გადაღება. ყველასგან მივიწყებული ცოცხალი კინოლეგენ ლენი რიფენშტალი მშვიდად აღესრულა საკუთარ სახლში, [[პიოკინგი|პიოკინგში]] (გერმანია), [[2003]] წლის [[8 სექტემბერი|8 სექტემბერს]]. გარდაცვალებამდე ორი კვირით ადრე იგი საკუთარ 101-ე დაბადების დღეს შეხვდა.

[[კატეგორია:გერმანელები]]
[[კატეგორია:დაბადებული 1902]]
[[კატეგორია:გარდაცვლილი 2003]]
[[da:Leni Riefenstahl]]
[[de:Leni Riefenstahl]]
[[en:Leni Riefenstahl]]
[[eo:Leni RIEFENSTAHL]]
[[es:Leni Riefenstahl]]
[[et:Leni Riefenstahl]]
[[fi:Leni Riefenstahl]]
[[fr:Leni Riefenstahl]]
[[gl:Leni Riefenstahl]]
[[he:לני ריפנשטאהל]]
[[io:Leni Riefenstahl]]
[[it:Leni Riefenstahl]]
[[ja:レニ・リーフェンシュタール]]
[[lt:Leni Riefenstahl]]
[[nl:Leni Riefenstahl]]
[[no:Leni Riefenstahl]]
[[pl:Leni Riefenstahl]]
[[pt:Leni Riefenstahl]]
[[ru:Рифеншталь, Лени]]
[[sk:Leni Riefenstahlová]]
[[sv:Leni Riefenstahl]]
