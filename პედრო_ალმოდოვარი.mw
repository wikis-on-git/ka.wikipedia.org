'''პედრო ალმოდოვარ კაბალიერო''' (Pedro Almodóvar Caballero) (*[[24 სექტემბერი]], [[1949]], [[კალზადა დე კალატრავა]], [[ესპანეთი]]) -- სახელგანთქმული ესპანელი კინორეჟისორი. 1980-იან წლებში პირველი ფილმის გადაღების შემდეგ დღემდე მას უკვე  30-მდე ფილმი აქვს დაწერილი, დადგმული და ზოგ მათგანში შესრულებულიც. მისი ფილმები აგებულია ადამიანურ ურთიერთობებზე, რომელიც ვითარდება წარმოუდგენელ გარემოებებში, დამახასიათებელი მწვავე [[მელოდრამა|მელოდრამითა]] და განზრახ ხაზგასმული "[[კიჩი|კიჩით]]". 

==ადრეული ბიოგრაფია და განათლება==
პედრო ალმოდოვარი დაიბადა კალზადა-დე-კალატრავაში სიუდად-რეალში, კასტილ-ლა-მანჩას პროვინციაში, თუმცა რვა წლის ასაკში მშობლებთან ერთად კასერესში, ექსტრემადურა, გადავიდა საცხოვრებლად. საშუალო განათლება სალესიელ მამათა სკოლაში მიიღო, ხოლო საუნივერსიტეტო გამოცდები კი ფრანცისკანელი ძმების სკოლაში ჩააბარა. 

თექვსმეტი წლის ასაკში მადრიდში გადავიდა, სადაც თორმეტი წელი მრავალი სამსახური გამოიცვალა, სანამ საბოლოოდ სატელეკომუნიკაციო კომპანია "ტელეფონიკა"-ში დაფუძნდებოდა. ამავე დროს ხდება თეატრალური ჯგუფის «Los Goliardos» წევრი, სადაც მცირე როლებს ასრულებს და პირველად ხვდება კარმენ მაურას. აქვე ის იწყებს მცირე მოთხრობების წერას, რომელიც სხვა ავტორებთან ერთად ლიტერატურულ ჟურნალებში იბეჭდებოდა.

[[1980]] წელს იღებს თავის პირველ სრულმეტრაჟიან ფილმს "პეპი, ლუსი, ბომი და სხვა მსგავსი გოგონები". ამ პროექტს დასაბამი მისცა ალმადოვარის ფოტონოველამ "ხშირი ერექციები" («Erecciones generales»), რომელიც ჟურნალი «El Víbora»-ს შეკვეთით დაწერა. ფილმს წელიწადზე მეტ ხანს იღებდნენ მხოლოდ გამოსაშვებ დღეებში. გადაღებისთვის საჭირო ერთი მილიონი პესეტა თეატრალური ჯგიფის წევრებმა ფელიქს ტოტატეტამ და კარმენ მაურამ იშოვეს, მოწყობილობა კი მეგობრებისგან ითხოვეს. მიუხედავად ამისა, სახსრების სიმწირე მოქმედების თავისუფლების საშუალებას იძლეოდა. ფილმი მყისვე გახდა პოპულარული დამოუკიდებელ წრეებში და კინოთეატრთა ქსელი "ალფავილის" მნახველთა შორის, სადაც ის ღამის სეანსებში გადიოდა თითქმის ოთხი წლის განმავლობაში. 

ალმადოვარს მსოფლიო წარმატება მოუტანა ფილმმა "რისთვის დავიმსახურე ეს?" გაზეთი "ნიუ-იორკ ტაიმსი" მასზე ასე წერდა: "ეს შესანიშნავი შავი კომედიაა, უბრალოდ პატარა შედევრია!".

[[1985]] წელს პედრო, ძმასთან, აგუსტინ ალმადოვართან ერთად ქმნის საპროდიუსერო კომპანიას «El Deseo», რომლის პირველი გამოშვება გახდა 1986 წლის ფილმი "სურვილის კანონი".

{გაგრძელება იქნება.....)

==ფილმოგრაფია==

==რესურსები ინტერნეტში==
*[http://www.pedroalmodovar.es/ ოფიციალური ვებ-გვერდი]

[[კატეგორია:კინორეჟისორები]]
[[კატეგორია:ესპანელები]]


[[zh-min-nan:Pedro Almodóvar]]
[[be:Пэдро Альмадовар]]
[[cs:Pedro Almodóvar]]
[[de:Pedro Almodóvar]]
[[en:Pedro Almodóvar]]
[[es:Pedro Almodóvar]]
[[eo:Pedro ALMODÓVAR]]
[[fr:Pedro Almodóvar]]
[[gl:Pedro Almodóvar]]
[[io:Pedro Almodóvar]]
[[it:Pedro Almodóvar]]
[[he:פדרו אלמודובר]]
[[hu:Pedro Almodóvar]]
[[nl:Pedro Almodóvar]]
[[ja:ペドロ・アルモドバル]]
[[pl:Pedro Almodóvar]]
[[pt:Pedro Almodóvar]]
[[ru:Альмодовар, Педро]]
[[sk:Pedro Almodóvar]]
[[sr:Педро Алмодовар]]
[[fi:Pedro Almodóvar]]
[[sv:Pedro Almodóvar]]
[[tr:Pedro Almodovar]]
[[uk:Альмодовар Педро]]
