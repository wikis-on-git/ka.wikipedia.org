'''სპინი''' (''ინგლ. to spin - ბრუნვა'') – [[კვანტური მექანიკა|კვანტურ მექანიკაში]] მიკროობიექტების ([[ელემენტარული ნაწილაკები|ელემენტარული ნაწილაკების]], [[ატომი|ატომების]] და [[ატომბირთვი|ატომბირთვების]]) სფეციფიური [[კვანტური რიცხვი]], რომელიც კოორდინატთა სისტემის მობრუნებისას [[ტალღური ფუნქცია|ტალღური ფუნქციის]] გარდაქმნის კანონს ახასიათებს.

==სპინის თვისებები==
ნებისმიერ ნაწილაკს შეიძლება ორი სახის [[იმპულსის მომენტი]] გააჩნდეს: 1) [[ორბიტალური მომენტი]]; 2) საკუთარი მომენტი, ანუ სპინი. ორბიტალური მომენტი ნაწილაკის ბრუნვის ღერძის გარშემო მექანიკური მოძრაობით არის განპირობებული. მისგან განსხვავებით, სპინი სივრცეში მოძრაობასთან არ არის დაკავშირებული. იგი ნაწილაკის შინაგანი კვანტური მახასიათებელია, რომელსაც კლასიკურ ფიზიკაში არ ჰყავს ანალოგი. სპინი კვანტურ მექანიკაში სპინის ოპერატორით აღიწერება; მისი მდგენელები იმავე ალგებრას ეაკმაყოფილებენ, რაც ორბიტალური მომენტის კომპონენტები. სპინი  <math> \hbar\ </math> [[პლანკის მუდმივა|პლანკის მუდმივას]] ერთეულებში იზომება და რიცხობრივად  უდრის   <math> j \hbar\ </math> - ს, სადაც j ნაწილაკების თითოეული სახეობისთვის დამახასიათებელი მთელი ან 1/2 – ის მთელი ჯერადი დადებითი ან ნულის ტოლი რიცხვია. ატომბირთვის ან ატომის საკუთარ იმპულსის მომენტსაც სპინს უწოდებენ; ამ შემთხვევაში იგი  განისაზღვრება როგორც სისტემაში შემავალი ელემენტარული ნაწილაკების სპინებისა და ამავე ნაწილაკების ორბიტალური მომენტების ვექტორული  ჯამი, რომლის გამოთვლა კვანტურ მექანიკაში არსებული მომენტების შეკრების წესით წარმოებს. ნებისმიერ გამოყოფილ ''z'' მიმართურთულებაზე სპინის [[პროექცია]] -j - დან  j – მდე ყველა მნიშვნელობას ღებულობს, რაც იმას ნიშნავს, რომ j სპინის მქონე ნაწილაკი შეიძლება 2j+1 განსხვავებულ მდგომარეობაში იმყოფებოდეს. მაგალითად, j = 1/2 სპინის შემთხვევაში ასეთ მდგომარეობათა რიცხვი ორის ტოლია, რაც ორი დამატებითი [[თავისუფლების ხარისხი|თავისუფლების ხარისხის]] ეკვივალენტურია. კვანტური მექანიკის თანახმად, სპინის [[ვექტორი|ვექტორის]] მოდული 
:<math>|\vec{j}| =\hbar \sqrt{j(j+1)}</math>
ფორმულით გამოითვლება.
== ზოგიერთი ნაწილაკის სპინი ==

{|border=0 cellpadding=5 cellspacing=3 width=80%
|- bgcolor=silver

|align="center"|სპინი
|align="center"|ნაწილაკების ზოგადი სახელწოდება
|align="center"|მაგალითები

|- bgcolor=#F7F5D3

|0
|align="center"|სკალარული ნაწილაკები
|align="center"|K - მეზონი, <math>{\pi}</math> – მეზონი, [[ჰიგსის ბოზონი]]

|- bgcolor=#F7F5D3

|1/2
|align="center"|სპინორული ნაწილაკები
|align="center"|[[ელექტრონი]], [[ნუკლონები]], [[ნეიტრინო]], [[კვარკები]]

|- bgcolor=#F7F5D3

|1
|align="center"|ვექტორული ნაწილაკები
|align="center"|[[ფოტონი]], [[გლუონი]]

|- bgcolor=#F7F5D3

|3/2
|align="center"|სპინ – ვექტორული ნაწილაკები
|align="center"|[[გრავიტინო]]

|- bgcolor=#F7F5D3

|2
|align="center"|ტენზორული ნაწილაკები
|align="center"|[[გრავიტონი]]

|- bgcolor=#F7F5D3


|} 
2004 წლის მონაცემებით, ცნობილ ელემენტარულ ნაწილაკთა შორის უდიდესი სპინი – 15/2 –  ბარიონულ [[რეზონანსები|რეზონანსს]], დელტა (2950) აქვს. ატომბირთვთა სპინი შეიძლება 20 <math> \hbar\ </math> - ს აღემატებოდეს.

== საკითხის ისტორია ==
სპინის კონცეფცია ფიზიკაში [[1925]] წელს [[გაუდსმიტი, სემუელ|გაუდსმიტმა]] და [[ულენბეკი, ჯორჯ იუჯინ|ულენბეკმა]] შემოიღეს. სპექტროსკოპული მონაცემების ანალიზის საფუძველზე მათ ელექტრონი სწრაფად მბრუნავ ბზრიალასთან გააიგივეს. ცხადია, ეს ანალოგია მცდარია და მკაცრი განხილვის დროს მისი გამოყენება არ შეიძლება. [[1924]] წელს [[პაული, ვოლფგანგ|ვოლფგანგ პაულიმ]] ტუტე ლითონებში სავალენტო ელექტრონის მოძრაობის ასაღწერად კვანტური მექანიკის მათემატიკურ აპარატში ახალი ორმდგენელიანი თავისუფლების ხარისხი შემოიტანა. [[1927]] წელს მანვე სპინური ცვლადი [[შრედინგერის განტოლება|შრედინგერის განტოლებაში]] შეიტანა. ასეთი გზით განახლებულ შრედინგერის განტოლებას [[პაულის განტოლება]] ეწოდება.
 არანულოვანი [[მასა|მასის]] მქონე ნაწილაკის სპინთან დაკავშირებულია სპინური [[მაგნიტური მომენტი]]
:<math>{\mu}={\gamma}j\hbar</math>;
<math>{\gamma}</math> კოეფიციენტს [[გირომაგნიტური ფარდობა]] ეწოდება.
 რომლის საკუთარი მექანიკური მომენტი 1/2 – ის ტოლია, ხოლო საკუთარი მაგნიტური მომენტი [[ბორის მაგნეტონი|ბორის მაგნეტონს]] - <math>{\mu_B}=\frac{e\hbar}{2mc}</math> – ემთხვევა ( e = 1,6×10<sup>-19</sup> კულონი – ელექტრონის მუხტი, m - მისი მასა, ხოლო c = 3×10<sup>8<sup> მ/წმ – [[სინათლის სიჩქარე]].) ამგვარად, ელექტრონისთვის გირომაგნიტული ფარდობა <math>{\gamma}=\frac{e\hbar}{mc}</math> კლასიკური ელექტროდინამიკის თვალსაზრისით ანომალურია.
ელექტრონის სპინის გათვალისწინებით [[პაული, ვოლფგანგ|ვოლფგანგ პაულიმ]] ჩამოაყალიბა პრინციპი, რომლის თანახმად ერთსა და იმავე კვანტურ მდგომარეობაში არ შეიძლება ორი ელექტრონი იმყოფებოდეს ([[პაულის პრინციპი]]). ის ფაქტი, რომ ელექტრონის სპინი 1/2–ია, საფუძვლად დაედო მნიშვნელოვანი მოვლენების ახსნას. გასაგები გახდა ატომური სპექტრების [[ფაქიზი სტრუქტურა|ფაქიზი სტრუქტურის]] არსებობის მიზეზი. აიხსნა მაგნიტურ ველში სპექტრალური ხაზების გახლეჩის მოვლენა ([[ზეემანის ეფექტი]]). გაირკვა, თუ რა წესით ივსება მრავალელექტრონიანი ატომების ელექტრონული გარსები და, შესაბამისად, ნათელი მოეფინა ელემენტთა პერიოდული სისტემის კანონზომიერებებს. აიხსნა [[ფერომაგნეტიზმი]]. პროტონის სპინის არსებობის ჰიპოტეზის შესამოწმებლად ჩატარებულ ექსპერიმენტში ატომთა ენერგეტიკული დონეების [[ზეფაქიზი სტრუქტურა]] აღმოაჩინეს. 
ნაწილაკის სპინი ცალსახად განსაზღვრავს იმ სტატისტიკის ტიპს, რომელსაც ემორჩილება ესა თუ ის ნაწილაკი. მთელი სპინის მქონე ნაწილაკები [[ბოზე – აინშტაინის სტატისტიკა|ბოზე–აინშტაინის სტატისტიკას]] ემორჩილებიან და მათ [[ბოზონი|ბოზონებს]] უწოდებენ, ხოლო 1/2 –ის ჯერადი სპინის მქონე ნაწილაკები [[ფერმი–დირაკის სტატისტიკა|ფერმი – დირაკის სტატისტიკას]] ემორჩილებიან და [[ფერმიონი|ფერმიონებს]] წარმოადგენდნენ. პაულის პრინციპი მხოლოდ ფერმიონებისთვისაა სამართლიანი. კვანტური მექანიკის მათემატიკურ აპარატში სპინი პაულიმ შემოიტანა; ამასთანავე, აღწერა ფენომენოლოგიურ ხასიათს ატარებდა. ელექტრონის სპინის და მაგნიტური მომენტის არსებობა უშუალოდ [[დირაკის განტოლება|დირაკის განტოლებიდან]] გამომდინარეობს. ეს განტოლება არარელატივისტურ ზღვარში [[პაულის განტოლება|პაულის განტოლებაში]] გარდაიქმნება.

[[bg:Спин (физика)]]
[[ca:Espín]]
[[cs:Spin]]
[[da:Spin (fysik)]]
[[de:Spin (Physik)]]
[[el:Σπιν]]
[[en:Spin (physics)]]
[[es:Espín]]
[[eo:Spino]]
[[fa:اسپین]]
[[fr:Spin]]
[[gl:Espín]]
[[ko:스핀]]
[[hr:Spin]]
[[id:Spin (fisika)]]
[[it:Spin]]
[[he:ספין]]
[[lv:Spins]]
[[hu:Spin]]
[[nl:Spin (golfmechanica)]]
[[ja:スピン角運動量]]
[[pl:Spin (fizyka)]]
[[pt:Spin]]
[[ru:Спин]]
[[sk:Spin]]
[[sl:Spin]]
[[sr:Спин]]
[[fi:Spin]]
[[sv:Spinn]]
[[vi:Spin]]
[[tr:Spin]]
[[zh:自旋]]
