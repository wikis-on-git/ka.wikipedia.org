'''სპინი''' (''ინგლ. to spin - ბრუნვა'') – [[ელემენტარული ნაწილაკები|ელემენტარული ნაწილაკების]] საკუთარი [[იმპულსის მომენტი]], რომელიც [[კლასიკური ფიზიკა|კლასიკური ფიზიკის]] ტერმინებით არ აღიწერება. [[ატომბირთვი|ატომბირთვის]] ან [[ატომი|ატომის]] საკუთარ იმპულსის მომენტსაც სპინს უწოდებენ; ამ შემთხვევაში იგი  განისაზღვრება როგორც სისტემაში შემავალი ელემენტარული ნაწილაკების სპინებისა და ამავე ნაწილაკების [[ორბიტალური მომენტი|ორბიტალური მომენტების]] ვექტორული  ჯამი, რომლის გამოთვლა [[კვანტური მექანიკა|კვანტურ მექანიკაში]] არსებული მომენტების შეკრების წესით წარმოებს. სპინი  <math> \hbar\ </math> [[პლანკის მუდმივა|პლანკის მუდმივას]] ერთეულებში იზომება და რიცხობრივად  უდრის   <math> j \hbar\ </math> - ს, სადაც j ნაწილაკების თითოეული სახეობისთვის დამახასიათებელი მთელი ან 1/2 – ის მთელი ჯერადი დადებითი ან ნულის ტოლი რიცხვია, რომელსაც სპინური [[კვანტური რიცხვი]], ანდა უბრალოდ სპინი ეწოდება. მაგალითად, ნახევრის ჯერადი სპინი აქვს [[ელექტრონი|ელექტრონს]], [[პროტონი|პროტონს]], [[ნეიტრინო|ნეიტრინოს]] და მათ [[ანტინაწილაკები|ანტინაწილაკებს]]. ზოგირთი [[მეზონები|მეზონის]] სპინი ნულს უდრის, ხოლო [[ფოტონი|ფოტონის]] სპინი ერთია.
ნებისმიერ გამოყოფილ ''z'' მიმართურთულებაზე სპინის [[პროექცია]] -j - დან  j – მდე ყველა მნიშვნელობას ღებულობს, რაც იმას ნიშნავს, რომ j სპინის მქონე ნაწილაკი შეიძლება 2j+1 განსხვავებულ მდგომარეობაში იმყოფებოდეს. მაგალითად, j = 1/2 სპინის შემთხვევაში ასეთ მდგომარეობათა რიცხვი ორის ტოლია, რაც ორი დამატებითი [[თავისუფლების ხარისხი|თავისუფლების ხარისხის]] ეკვივალენტურია. კვანტური მექანიკის თანახმად, სპინის [[ვექტორი|ვექტორის]] მოდული 
:<math>|\vec{j}| =\hbar \sqrt{j(j+1)}</math>
ფორმულით გამოითვლება. არანულოვანი [[მასა|მასის]] მქონე ნაწილაკის სპინთან დაკავშირებულია სპინური [[მაგნიტური მომენტი]]
:<math>{\mu}={\gamma}j\hbar</math>;
<math>{\gamma}</math> კოეფიციენტს [[გირომაგნიტური ფარდობა]] ეწოდება.
სპინის კონცეფცია ფიზიკაში [[1925]] წელს [[გაუდსმიტი, სემუელ|გაუდსმიტმა]] და [[ულენბეკი, ჯორჯ იუჯინ|ულენბეკმა]] შემოიღეს. სპექტროსკოპული მონაცემების ანალიზის საფუძველზე მათ ელექტრონი ისეთ მბრუნავ ბზრიალასთან გააიგივეს, რომლის საკუთარი მექანიკური მომენტი 1/2 – ის ტოლია, ხოლო საკუთარი მაგნიტური მომენტი [[ბორის მაგნეტონი|ბორის მაგნეტონს]] - <math>{\mu_B}=\frac{e\hbar}{2mc}</math> – ემთხვევა ( e = 1,6×10<sup>-19</sup> კულონი – ელექტრონის მუხტი, m - მისი მასა, ხოლო c = 3×10<sup>8<sup> მ/წმ – [[სინათლის სიჩქარე]].) ამგვარად, ელექტრონისთვის გირომაგნიტული ფარდობა <math>{\gamma}=\frac{e\hbar}{mc}</math> კლასიკური ელექტროდინამიკის თვალსაზრისით ანომალურია.
ელექტრონის სპინის გათვალისწინებით [[პაული, ვოლფგანგ|ვოლფგანგ პაულიმ]] ჩამოაყალიბა პრინციპი, რომლის თანახმად ერთსა და იმავე კვანტურ მდგომარეობაში არ შეიძლება ორი ელექტრონი იმყოფებოდეს ([[პაულის პრინციპი]]). ის ფაქტი, რომ ელექტრონის სპინი 1/2–ია, საფუძვლად დაედო მნიშვნელოვანი მოვლენების ახსნას. გასაგები გახდა ატომური სპექტრების [[ფაქიზი სტრუქტურა|ფაქიზი სტრუქტურის]] არსებობის მიზეზი. აიხსნა მაგნიტურ ველში სპექტრალური ხაზების გახლეჩის მოვლენა ([[ზეემანის ეფექტი]]). გაირკვა, თუ რა წესით ივსება მრავალელექტრონიანი ატომების ელექტრონული გარსები და, შესაბამისად, ნათელი მოეფინა ელემენტთა პერიოდული სისტემის კანონზომიერებებს. აიხსნა [[ფერომაგნეტიზმი]]. პროტონის სპინის არსებობის ჰიპოტეზის შესამოწმებლად ჩატარებულ ექსპერიმენტში ატომთა ენერგეტიკული დონეების [[ზეფაქიზი სტრუქტურა]] აღმოაჩინეს. 
ნაწილაკის სპინი ცალსახად განსაზღვრავს იმ სტატისტიკის ტიპს, რომელსაც ემორჩილება ესა თუ ის ნაწილაკი. მთელი სპინის მქონე ნაწილაკები [[ბოზე – აინშტაინის სტატისტიკა|ბოზე–აინშტაინის სტატისტიკას]] ემორჩილებიან და მათ [[ბოზონი|ბოზონებს]] უწოდებენ, ხოლო 1/2 –ის ჯერადი სპინის მქონე ნაწილაკები [[ფერმი–დირაკის სტატისტიკა|ფერმი – დირაკის სტატისტიკას]] ემორცოლებიან და [[ფერმიონი|ფერმიონებს]] წარმოადგენდნენ. პაულის პრინციპი მხოლოდ ფერმიონებისთვისაა სამართლიანი. კვანტური მექანიკის მათემატიკურ აპარატში სპინი პაულიმ შემოიტანა; ამასთანავე, აღწერა ფენომენოლოგიურ ხასიათს ატარებდა.  

[[bg:Спин (физика)]]
[[ca:Espín]]
[[cs:Spin]]
[[da:Spin (fysik)]]
[[de:Spin (Physik)]]
[[el:Σπιν]]
[[en:Spin (physics)]]
[[es:Espín]]
[[eo:Spino]]
[[fa:اسپین]]
[[fr:Spin]]
[[gl:Espín]]
[[ko:스핀]]
[[hr:Spin]]
[[id:Spin (fisika)]]
[[it:Spin]]
[[he:ספין]]
[[lv:Spins]]
[[hu:Spin]]
[[nl:Spin (golfmechanica)]]
[[ja:スピン角運動量]]
[[pl:Spin (fizyka)]]
[[pt:Spin]]
[[ru:Спин]]
[[sk:Spin]]
[[sl:Spin]]
[[sr:Спин]]
[[fi:Spin]]
[[sv:Spinn]]
[[vi:Spin]]
[[tr:Spin]]
[[zh:自旋]]
