''' ართვინის განძი''', ძვ. წ. XII-XI საუკუნეების ბრინჯაოს ნივთების განძი; აღმოაჩინეს [[1932]] წელს [[ართვინი|ქ. ართვინის]] მახლობლად, მიტოვებულ მაღაროში. განძი შედგება 2 კოლხური ცულის, ვერტიკალურ ხვრელიანი იარაღის, 2 სეგმენტისებრი იარაღის, თოხისა და ზოდისაგან. ვერტიკალურხვრელიანი იარაღი ხითხუროობასთან უნდა ყოფილიყო დაკავშირებული. მსგავსი იარაღი აღმოჩენილია [[ჭოროხი|ჭოროხის]] აუზის მეტალურგიული კერის გავრცელების ფარგლებში: ერთი - ყარა-დერეში (ახლანდელი სოფ. განთიადი, [[ხელვაჩაურის რაიონი]]), მეორე - ჩაისუბანში ([[ქობულეთის რაიონი]]).


ართვინის განძი [[კოლხეთი|კოლხური]] წარმოშობისაა. ანალოგიები ცნობილია კოლხური კულტურის გავრცელების მთელ ტერიტორიაზე. ართვინის განძის მიხედვით, ამ კულტურის გავრცელების უკიდურესი სამხრეთი საზღვარია ართვინი. ართვინის განძი ხელოსანს (მდნობელს) ეკუთვნოდა. ნივთები დაცულია ქ. [[ანკარა|ანკარის] ეთნოგრაფიულ მუზეუმში.

[[კატეგორია:საქართველოს ისტორია]]
