[[Image:HAtomOrbitals.png|thumb|275px|Fig. 1: [[წყალბადი|წყალბადის]] [[ატომი|ატომის]] [[ელექტრონი|ელექტრონის]] ტალღური ფუნქცია. ღია შეფერილობის არე მიუთითებს მაღალი სიმკვრივის ალბათობას.]]
'''კვანტური მექანიკა (ტალღური მექანიკა)''' – ისეთი ფიზიკური სისტემების აღწერის მეთოდი-თეორია, რომელთა [[ქმედება|ქმედების]] განზომილების მქონე მახასიათებელი სიდიდეები <math>\hbar</math> [[პლანკის მუდმივა|პლანკის მუდმივის]] რიგისაა. როგორც წესი, ამ პირობას მიკრონაწილაკების ([[მოლეკულა|მოლეკულების]], [[ატომი|ატომების]], [[ატომბირთი|ატომბირთების]], [[ელექტრონი|ელექტრონების]], [[ნუკლონები|ნუკლონების]] და ა. შ.) მოძრაობა აკმაყოფილებს, თუმცა ზოგიერთ შემთხვევაში სპეციფიური კვანტური თვისებები მაკროსკოპულ სისტემებსაც გააჩნია. 

კვანტური მექანიკა ცნებათა სისტემის და მისი ადეკვატური მათემატიკური აპარატის სინთეზია, რომელიც აუცილებელია და საკმარისი შესაბამისი ფიზიკური სისტემების და მათი მოძრაობის დამახასიათებელი ყველა დამზერადი სიდიდის აღწერისათვის. კვანტური მექანიკის კანონები ნივთიერების აგებულების შესახებ მეცნიერებათა ქვაკუთხედს წარმოადგენენ. ამ კანონებით აიხსნა ატომების და ატომბირთვების აგებულება, გაირკვა ქიმიური ბმის ბუნება, გასაგები გახდა, თუ რა კანონზომიერება განსაზღვრავს [[ელემენტთა პერიოდული სისტემა|ელემენტთა პერიოდული სისტემაში]] ელემენტების განლაგებას. რადგან ნივთიერების მაკროსკოპულ თვისებებს მისი შემადგენელი ნაწილაკების მოძრაობა და ურთიერთქმედება განსაზღვრავს, ამიტომ კვანტური მექანიკის კანონები ხშირად მაკროსკოპული მოვლენების ასახსნელად გამოიყენება. [[მყარი სხეული|მყარი სხეულების]] (ლითონების, [[ნახევარგამტარები|ნახევარგამტარების]], [[დიელექტრიკები|დიელექტრიკების]]) თეორიას და მის მრავალრიცხოვან გამოყენებას საფუძვლად უდევს კვანტური მექანიკის კანონები. მხოლოდ მათ ნიადაგზე შეიქმნა ნივთიერების მაგნიტური თვისებების თანმიმდევრული თეორია. კვანტურმა მექანიკამ კლასიკური [[სტატისტიკური ფიზიკა|სტატისტიკური ფიზიკის]] პარადოქსები ახსნა. [[ზეგამტარობა]] და [[ზედენადობა]] მაკროსკოპულ კვანტურ ეფექტებს წარმოადგენენ. კვანტური მექანიკა [[ასტროფიზიკა|ასტროფიზიკის]] მძლავრი იარაღია. კვანტური მექანიკის კანონები განსაზღვრავენ [[ვარსკვლავები|ვარსკვლავებში]] [[თერმობირთვული რეაქციები|თერმობირთვული რეაქციების]] მსვლელობას, ხსნიან [[ნეიტრონული ვარსკვლავი|ნეიტრონული ვარსკვლავების]] წარმოშობის და მომდევნო ევოლუციის პროცესებს, და ა. შ. XX საუკუნის უდიდესი ტექნიკური მიღწევები კვანტურ ეფექტებზეა დაფუძნებული. კვანტური მექანიკის კანონების აღმოჩენამ მეცნიერულ–ტექნიკური რევოლუცია განაპირობა.

== მნიშვნელობა ==
XX საუკუნის დასაწყისში გაირკვა, რომ [[კლასიკური მექანიკა|კლასიკური მექანიკა ]] განზოგადოებას საჭიროებს. მისი გამოყენების არე შეზღუდულია. ისეთ სიჩქარეებზე, რომლებიც [[სინათლის სიჩქარე|სინათლის სიჩქარესთან]] ახლოსაა, კლასიკური მექანიკა ექსპერიმენტს ეწინააღმდეგება. [[აინშტაინი, ალბერტ|ალბერტ აინშტაინის]] [[ფარდობითობის სპეციალური თეორია|ფარდობითობის სპეციალური თეორიის]] ნიადაგზე [[რელატივისტური მექანიკა]] შეიქმნა. გარდა ამისა, კლასიკურ მექანიკაში ნაწილაკის მოძრაობა აღწერილია, თუ ცნობილია კოორდინატების და სიჩქარის დროზე დამოკიდებულება. ასეთ აღწერას შეესაბამება ნაწილაკის მოძრაობა სავსებით განსაზღვრულ [[ტრაექტორია|ტრაექტორიაზე]]. მაგრამ მიკროობიექტები ასეთ აღწერას არ ექვემდებარებიან. მოძრაობის უფრო ზოგადმა განხილვამ კვანტური მექანიკა წარმოშვა. ეს თეორია თავის თავში კლასიკურ მექანიკას მოიცავს კერძო შემთხვევის სახით. არარელატივისტური კვანტური მექანიკა სამართლიანია დაბალ სიჩქარეებზე; რელატივისტური კვანტური მექანიკა ფარდობითობის სპეციალურ თეორიას აკმაყოფილებს. არარელატივისტური კვანტური მექანიკა დასრულებული და ლოგიკურად არაწინააღმდეგობრივი თეორიაა, რომელიც საკუთარი გამოყენების საზღვრებში ნებისმიერ ფიზიკურ მოვლენას რაოდენობრივად აღწერს; რელატივისტური კვანტური მექანიკა დღევანდელ ეტაპზე ლოგიკურად შეკრულ თეორიას არ წარმოადგენს. იგი [[ველის კვანტური თეორია|ველის კვანტური თეორიის]] შემადგენელი ნაწილია. თანაფარდობას კლასიკურ და კვანტურ თეორიებს შორის ქმედების კვანტი, ანუ პლანკის მუდმივა განსაზღვრავს. თუ მოცემული ამოცანის პირობებში ქმედების განზომილების მქონე სიდიდეები <math>\hbar</math>–ს ბევრად აღემატება, მაშინ კლასიკური მექანიკის გამოყენება ნებადართულია.

== შექმნის ისტორია ==
XX საუკუნის დასაწყისში აღმოჩენილი მოვლენები იმაზე მეტყველებდნენ, რომ ატომის შიგნით მიმდინარე პროცესების აღწერა კლასიკური მექანიკით და [[ელექტროდინამიკა|ელექტროდინამიკით]] შეუძლებელია. კლასიკური ფიზიკა სინათლის და ნივთიერების ურთიერთქმედებასაც ადეკვატურად ვერ აღწერდა. აღნიშნული პრობლემების გადაჭრის მცდელობას კვანტური მექანიკის წარმოქმნა მოჰყვა. პირველადი კვანტური წარმოდგენები ფიზიკაში [[1900]] წელს [[პლანკი, მაქს|მაქს პლანკმა]] შემოიღო. იგი სითბური გამოსხივების პრობლემაზე მუშაობდა. კლასიკურ ელექტროდინამიკაზე და სტატისტიკურ ფიზიკაზე აგებული თეორია უაზრო შედეგს იძლეოდა: თერმოდინამიკური წონასწორობა გამოსხივებას და ნივთიერებას შორის შეუძლებელია, რადგან მთელი ენერგია გამოსხივებაში უნდა გარდაიქმნას. პლანკმა დაუშვა, რომ სინათლე უწყვეტად კი არ გამოსხივდება, როგორც ამას კლასიკური ფიზიკა გულისხმობს, არამედ დისკრეტული პორციებით – კვანტებით. ასეთი კვანტის ენერგია სიხშირის პროპორციულია: <math>{\epsilon} = \hbar\ {\nu}</math>. ექსპერიმენტმა პლანკის თეორიის ჭეშმარიტება ცხადჰყო, თუმცა პლანკის ჰიპოთეზის დასაბუთება კლასიკური ფიზიკის ფარგლებში შეუძლებელი აღმოჩნდა. პლანკის ჰიპოთეზას ფიზიკოსები ორი განსხვავებული მიმართულებით ავითარებდნენ, რის გამოც [[1927]] წელს ჩამოყალიბდა კვანტური მექანიკის ორი დასრულებული ფორმულირება. განვიხილოთ ორივე მიმართულება. 1) [[1905]] წელს აინშტაინმა [[ფოტოეფექტი|ფოტოეფექტის]] თეორია შექმნა. მან ივარაუდა, რომ სინათლე ცალკეული კვანტებისაგან – [[ფოტონი|ფოტონებისაგან]] – შედგება.თითოეული ფოტონის ენერგია <math>{\epsilon} = \hbar\ {\nu}</math>. ამ ჰიპოთეზის მეშვეობით აინშტაინმა ფოტოეფექტის კანონზომიერებები ახსნა, კლასიკური ფიზიკა კი ამჯერადაც უძლური აღმოჩნდა. სინათლის კორპუსკულური ბუნების კიდევ ერთი მტკიცებულება [[1922]] წელს [[კომპტონი, არტურ|არტურ კომპტონმა]] მოიპოვა. მან ექსპერიმენტულად დაამტკიცა, რომ თავისუფალ [[ელექტრონი|ელექტრონებზე]] რენტგენული სხივების გაბნევისას სხივების სიხშირე ისე იცვლება, თითქოს ადგილი აქვს ორი ნაწილაკის – ფოტონის და ელექტრონის დრეკად დაჯახებას (იხ. [[კომპტონის ეფექტი]]). დაჯახების [[კინემატიკა]] [[ენერგია|ენერგიის]] და [[იმპულსი|იმპულსის]] [[მუდმივობის კანონები|მუდმივობის კანონებით]]  განისაზღვრება. ფოტონს აქვს <math> p = \frac {h}{\lambda}</math> იმპულსი (<math>{\lambda}</math> - [[ტალღის სიგრძე]]), რომელიც ენერგიას <math>{\epsilon} = p c</math> ფორმულით უკავშირდება. ეს თანაფარდობა რელატივისტურ მექანიკაში ნულოვანი მასის მქონე ნაწილაკს შეესაბამება. ამგვარად, ექსპერიმენტულად დამტკიცდა, რომ სინათლეს, ცნობილ ტალღურ თვისებებთან ერთად ([[დიფრაკცია]], [[ინტერფერენცია]], [[პოლარიზაცია]]), კორპუსკულური თვისებებიც გააჩნია. სწორედ ამაში მდგომარეობს სინათლის [[კორპუსკულურ – ტალღური დუალიზმი]]. შეიქმნა ლოგიკური წინააღმდეგობა: ექსპერიმენტების ერთ ნაწილში სინათლე ტალღურ ბუნებას იჩენს, ზოგიერთი მოვლენის ანალიზი კი მის კორპუსკულურ ბუნებას ცალსახად ადასტურებს. [[1924]] წელს [[დე ბროილი, ლუი|ლუი დე ბროილმა]] კორპუსკულურ–ტალღური დუალიზმის უნივერსალობის ჰიპოთეზა გამოთქვა. დე ბროილის თანახმად, ნებისმიერ ნაწილაკს გარკვეული სიგრძის ტალღა შეესაბამება. აქედან გამომდინარე, დე ბროილმა [[ნაწილაკების დიფრაქცია]] იწინასწარმეტყველა. [[1927]] წელს ელექტრონების დიფრაქცია [[დევისონ–ჯერმერის ცდა|დევისონ–ჯერმერის ცდამ]] დაადასტურა, ხოლო მომდევნო ექსპერიმენტებში სხვა ნაწილაკების ტალღური ბუნება დამტკიცდა. [[1926]] წელს [[ერვინ შრედინგერი|ერვინ შრედინგერმა]] ასეთი ტალღების აღმწერი განტოლება გამოიყვანა, [[ბორნი, მაქს|მაქს ბორნმა]] კი მათი სტატისტიკური ინტერპრეტაცია შეიმუშავა. ასე შეიქმნა ''ტალღური მექანიკა''. [[შრედინგერის განტოლება]] არარელატივისტური კვანტური მექანიკის ძირითად განტოლებას წარმოადგენს. [[1928]] წელს [[დირაკი, პოლ|პოლ დირაკმა]] გარეშე ველში მოძრავი ელექტრონის აღმწერი რელატივისტური განტოლება მიიღო; ეს განტოლება რელატივისტური კვანტური მექანიკის ძირითადი განტოლებაა. 2) პლანკის ჰიპოთეზის განვითარების მეორე მიმართულებას საფუძველი ჩაუყარა ალბერტ აინშტაინმა, რომელმაც [[1907]] წელს მყარი სხეულების სითბოტევადობის საკითხი გამოიკვლია. ელექტრომაგნიტური გამოსხივება სხვადასხვა სიხშირის მქონე ტალღების ერთობლიობაა. აინშტაინმა აჩვენა, რომ გამოსხივება [[ოსცილატორი|ოსცილატორების]] ერთობლიობის ეკვივალენტურია.  


{{ფიზიკა}}
{{ფიზიკის დარგები}}
[[კატეგორია:მექანიკა]]
[[კადეგორია:კვანტური მექანიკა| ]]


[[ar:ميكانيكا الكم]]
[[bg:Квантова механика]]
[[ca:Mecànica quàntica]]
[[cs:Kvantová mechanika]]
[[da:Kvantemekanik]]
[[de:Quantenmechanik]]
[[el:Κβαντική Μηχανική]]
[[es:Mecánica cuántica]]
[[fa:مکانیک کوانتومی]]
[[fr:Mécanique quantique]]
[[gl:Mecánica cuántica]]
[[ko:양자역학]]
[[id:Mekanika kuantum]]
[[ia:Mechanica quantic]]
[[it:Meccanica quantistica]]
[[he:מכניקה קוונטית]]
[[lv:Kvantu mehānika]]
[[lt:Kvantinė mechanika]]
[[hu:Kvantummechanika]]
[[mk:Квантна механика]]
[[mr:पुंजभौतिकी]]
[[nl:Kwantummechanica]]
[[ja:量子力学]]
[[no:Kvantemekanikk]]
[[nn:Kvantemekanikk]]
[[pl:Mechanika kwantowa]]
[[pt:Mecânica quântica]]
[[ro:Mecanică cuantică]]
[[ru:Квантовая механика]]
[[simple:Quantum mechanics]]
[[sk:Kvantová mechanika]]
[[sl:Kvantna mehanika]]
[[fi:Kvanttimekaniikka]]
[[sv:Kvantmekanik]]
[[tl:Kwantum mekaniks]]
[[vi:Cơ học lượng tử]]
[[tr:Kuantum teorisi]]
[[uk:Квантова механіка]]
[[zh:量子力学]]
