[[სურათი:Rainbow_band.jpg|thumb|Rainbow|200px|right|ჯგუფი რეინბოუ]]
[[სურათი:Ritchie blackmore.jpg|thumb|Blackmore|200px|right|რიჩი ბლექმორი]]

მძიმე  [[როკი (მუსიკა)|როკის]] ჯგუფი რეინბოუ (ცისარტყელა) ჩამოყალიბდა ბრიტანეთში  1974 წელს [[დიფ ფარფლი|დიფ ფარფლიდან]] წამოსულ გიტარისტ [[რიჩი ბლექმორი|რიჩი ბლექმორის]] მიერ. ბლექმორი დაუკავშირდა ამერიკულ ჯგუფ [[ელფი|ელფს]], რომელიც შეერთებულ შტატებში ხსნიდა დიფ ფარფლის კონცერტებს და შესთავაზე მათ ახალი ჯგუფის - რეინბოუს შექმნა
ჯგუფის საწყისი შემადგენლობა შემდეგი იყო:

რიჩი ბლექმორი - გიტარა

რონი ჯეიმს დიო - ვოკალი

მიკი ლი სოული - კლავიშებიანი ინსტრუმენტები

კრეიგ კრაბერი - ბას გიტარა

გარი დრისკოლი - დასარტყამი ინსტრუმენტები

მათი სადებიუტო ალბომი ''რიჩი ბლექმორის რეინბოუ'' (Ritchie Blackmore’s Rainbow) 1975 გამოვიდა და კრიტიკოსების მიერ საკმაოდ არაერთგვაროვნად იქნა შეფასებული. ერთმა ნაწილმა ისინი დიფ ფარფლის უარეს ვარიანტად მიიჩნია, მეორემ კი პირიქით საინტერესო და დიდი მომავლის მქონე ჯგუფად ჩათვალა. ცხადი იყო მხოლოდ ის რომ ახლად შექმნილი ჯგუფი ცდილობდა ახალი კურსით, წაეყვანა თავისი მოღვაწეობა, რაშიც მათ ხელს უწყობდა როგორც ჯგუფის ლიდერის მიერ გიტარის ვირტუოზული ფლობა ასევე ძლიერი ვოკალისტი [[რონი ჯეიმს დიო]] და ზოგადად მათი სიმღერების აგრესიული რითმული წყობა.

ბლექმორის სურვილი, რომ ჯგუფი გაეუმჯობესებინა ჯგუფის შემადგენლობის ხშირ ცვლილებას იწვევდა, რაც პირიქით უფრო ასუსტებდა მას. პირველი ალბომის დიდი წარმატების მიუხედავად ბლექმორი უკმაყოფილო დარჩა და სრულიად შეცვალა ყველა წევრი ვოკალისტის გარდა.

განახლებულ ჯგუფში რიჩი ბლექმორმა ბას გიტარისტად ჯიმმი ბეინი მიიწვია, დასარტყამ ინსტრუმენტემზე კოზი პაუელი, ხოლო კლავიშებიან ინსტრუმენტებზე ტონი ქერი. ამ შემედგენლობით ჩაწერილი იქნა მათი ასევე ერთ-ერთი უძლიერესი ალბომი ''სიცარტყელის ამოსვლა'' (Rainbow Rising), რიშ შემდეგაც ბეინი და კერი ბობ დეიზლიმ და დევიდ სტოუნმა შეცვალეს.

რეინბოუს შეერთებულ შტატებში გადასვლის შემდეგ, ბლექმორსა და დიოს შორის დიდი უთანხმოებები წარმოიშვა, რის შედეგადაც 1978 წელს ვოკალისტმა ჯგუფი დატოვა და [[ბლექ საბათი|ბლექ საბათში]] გააგრძელა მოღვაწეობა, მოგვიანებით კი შექმნა საკუთარი მძიმე მეტალის ჯგუფი [[დიო|დიო]]. მისი ადგილი გრემ ბონეტმა დაიკავა, მისი მონაწილეობით ჩაიწერა მხოლოდ ერთი ალბომი ''დაბლა დედამიწისკენ'' (Down to Earth). ამ პერიოდში რეინბოუს შეუერეთდა დიფ ფარფლის ბას გიტარისტი როჯერ გლოვერი და კლავიშებიანი ინსტრუმენტების პროფესიონალი დენ ეირი.

მრავალის აზრით დიოს წასვლამ არა მხოლოდ დაასუსტა რეინბოუ, არამედე მოახდინა მისი სტილისტიკის შეცვლა, ჯგუფი რითმული მძიმე როკიდან, მელოდიურ და რბილ როკზე გადავიდა. რიჩის დაჟინებით იამტა სიყვარულის თემაზე დაწერილმა სიმღერებმა და ჯგუფი მრავალი მსმენელისათვის ნაკლებად მიმზიდველი გახდა. თუმცა სწორად მათ ბოლო ალბომში „დაბლა დედამიწისკენ“ იყო პირველი ხიტ-სინგლი ''სანამ წასული იყავი'' (Since You've Been Gone), რომელმაც როგორც ბრიტანეთის ასევე აშშ-ში საკმაოდ მაღალი ადგილები დაიკავა და ჯგუფს დიდი წარმატება მოუტანა. სწორად ამ შემადგენლობით აღმოჩნდა რეინბოუ კომერციულად ყველაზე მომგებიანი და მათმა განახლებულმა სტილმა გზა გაუხსნა მელოდიური მძიმე როკის სხვა ჯრუფების მოღვაწეობას. თუმცა ამ რეორგანიზაციას ბონეტი და პაუელი შეეწირნენ, მათი ადგილები ვოკალისტმა ჯო ლინ ტერნერმა (ჯგუფ ფანდაგოს ვოკალისტმა) და ბობ რონდინელიმ დაიკავეს. ჩაწერილი იქნა კიდევ ერთი ხიტ-სინგლი ''გნებდები'' (I surender), რომელმაც ბრიტანეთში მე-3 ადგილი მოიპოვა.

წარმატებული იყო 1982 წლის ალბომიც ''პირდაპირ თვალებს შორის'' (Straight Between The Eyes), თუმცა წინა ალბომს სიძლიერით გარკვეულად ჩამორჩებოდა. ამავე წელს რონდინელის ადგილი ახალმა დრამერმა  ჩაკ ბერჯიმ დაიკავა და 1983 წელს მისი მონაწილეობით მოხდა დიდ დრიტანეთში გასტროლების მოწყობა, რომელთა დამთავრების შემდეგაც ბლექმორს რაინბოუსადმი ინტერესი დაეკარგა და დიფ ფარფლის ხელახლა შექმნის ინიციატივა წამოაყენა.

რეინბოუს შემოქმედების არაერთგვაროვანი შეფასების მიუხედავად, ამ ჯგუფმა წარმატებით დაიკავა ლეგედარული დიფ ფარფლის ადგილი და თითქმის 10 წლის მანძილზე იყო მისი შემცვლელი ფანებისათვის.

1995 წელს ბლექმორმა იგივე სახელით რიჩი ბლექმორის რეინბოუ სრულიად ახალი ჯგუფი შექმნა, რომელმაც მხოლოდ ერთი ალბომი ჩაწერა ''უცნობი ყოველ ჩვენგანში'' (Stranger In Us All) და იმის მიუხედავად რომ ალბომი ერთ-ერთი ყველაზე წარმატებული აღმოჩნდა, ბლექმორმა კვლავ დაშალა ჯგუფი და როკს ჩამოშორდა. ის 1997 წელს დაუბრუნდა მუსიკას სრულიად განსხვავებული სტილით. ის უკრავს ''ბლექმორის ღამე''-ში, ჯგუფში რომელიც შუასაუკუნეების სტილის მუსიკაზეა ორიენირებული, იშვიათად იყენებს გიტარას და ძირიადად კომპოზიციებს მანდოლინაზე ასრულებს. ჯგუფის სოლისტი ბლექმორის მეუღლე კენდის ნაიტია, რომელიც ჯერ კიდევ რეინბოუში ასრულებდა ბექ ვოკალისტის ფუნქციებს.
