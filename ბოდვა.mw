'''ბოდვა''', ავადმყოფური იდეები და წარმოდგენები, რომლებიც არ შეესატყვისება რეალურ [[სინამდვილე|სინამდვილეს]], და რომელთაგანაც ავადმყოფის გადარწმუნება შეუძლებელია. საფუძვლად უდევს ნერვული მოქმედების დარღვევა.

განარჩევენ ბოდვას ''დარღვეული ცნობიერების დროს'', რომელიც გვხვდება [[ინფექციური დაავადებანი|ინფექციური დაავადების]] განვითარების უმაღლეს სტადიაზე, აგრეთვე [[შხამები|შხამებით]] და [[ალკოჰოლი|ალკოჰოლით]] მოწამვლის შემთხვევებში, ბოდვას ''ნათელი ცნობიერების'' დროს. უკანასკნელი უფრო თანამიმდევრული და მყარია. ჩვეულებრივ ახლავს ფსიქიკურ დაავადებებს - [[შიზიფრენია|შიზიფრენიას]], ინვოლუციურ ფსიქოზს, ფსიქოგენურ რეაქციებს და სხვა. ბოდვითი იდეები მთლიანად იპყრობს პიროვნებას, ვერავითარი ფაქტი და არგუმენტი ვერ დაარწმუნებს ავადმყოფს მისი აზრების მცდარობაში. ბოდვას ახასიათებს ლოგიკური აზროვნების დარღვევა, აფექტური დაძაბულობა და ეგოცენტრიზმი. 

გუნებ-განწყობილების მიხედვით ბოდვა დეპრესიული ან ექსპანსიურია. სტრუქტურის მიხედვით - სისტემური (გარკვეული თანამიმდევრობითი ჩამოყალიბებული აზრები) და უსისტემო (წყვეტილი, ერთმანეთთან დაუკავშირებელი ცვალებადი აზრები), კონკრეტული შინაარსით კი - დევნის, მოწამვლის, ეჭვიანობის, განდიდების გამოგონების და სხვა. 

ბოდვა ფსიქიკური დაავადების ერთ-ერთი არსებითი ნიშანია და მისი უკუგანვითარება ავადმყოფური მდგპმარეობის საერთო გაუმჯობესებასთანაა დაკავშირებული




{{მედიცინა}}




[[კატეგორია:ფსიქიატრია]]
[[კატეგორია:ფსიქოპათოლიგიური სიმპტომები]]

[[da:Vrangforestilling]]
[[de:Wahn]]
[[en:Delusion]]
[[fi:Harhaluulo]]
[[he:מחשבות שווא]]
[[ja:妄想]]
[[nl:Waan]]
[[pl:Urojenie]]
[[ru:Бред]]
[[simple:Delusion]]
[[zh:妄想]]
