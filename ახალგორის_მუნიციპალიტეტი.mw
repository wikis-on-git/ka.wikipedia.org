'''ახალგორის რაიონი''' - ადმინისტრაციული რაიონი [[მცხეთა-მთიანეთის მხარე|მცხეთა-მთიანეთის მხარეში]]. რაიონის ტერიტორია [[1917]] წლამდე  ტფილისის გუბერნიის გორის მაზრაში შედიოდა, [[1922]] წლიდან სამხრეთ ოსეთის ავტონომიური ოლქის შემადგენლობაში იყო, 1992 წლიდან საქართველოს ხელისუფლების იურისდიქციის ქვეშ მყოფი ცალკე რაიონია.

==ბუნება==
მდებარეობს კავკასიონის სამხრეთ კალთებზე, მოქცეულია ალევისა და ხარულის ქედებს შორის და უკავია მდ. ქსნია აუზი. რაიონის სამხრეთი ნაწილი შიდა ქართლის ვაკემდე ვრცელდება. ტერიტორია - 1011 კვ.კმ., მათ შორის სასოფლო-სამეურნეო სავარგულებს უკავია 460 კვ.კმ. რაიონის მთავარი მდინარეებია: [[ქსანი]], რომელიც [[ყელის ტბა|ყელის ტბიდან]] გამოდის, და [[ლეხურა]].

==მოსახლეობა==
მოსახლეობის რიცხოვნობა - 7,7 ათასი კაცი; სიმჭიდროვე - 8 კაცი კვ.კმ-ზე. რაიონში 117 დასახლებული პუნქტია: 1 ქალაქი, 116 სოფელი. 

==მმართველობა==
რაიონის ადგილობრივი თვითმმართველობის უმაღლესი ორგანოა რაიონის საკრებულო, აღმასრულებელი ორგანო - რაიონის გამგეობა. მმართველობის ადმინისტრაციული ერთეულებია:

*''დაბის საკრებულო'' - 1: [[ახალგორი]];
*''თემის საკრებულო'' - : ბოლის, გდუს, კორინთის, ლარგვისის, სალბიერის, ქარჩოხის, ცხრაძმის.

==ეკონომიკა==
წამყვანი დარგია სოფლის მეურნეობა, მათ შორის ძირითადია მეცხოველეობა, მისდევენ ასევე მებოსტნეობას, მეხილეობას, საკვები კულტურების მოყვანას. [[ყანჩავეთი]] ადგილობრივი მნიშვნელობის ბალნეოლოგიური კურორტია.

==კულტურა==
რაიონში 30 სახელმწიფო ზოგადსაგანმანათლებლო სკოლაა, 12 ბიბლიოთეკა, 1 თეატრი და 1 მუზეუმი. 

==ღირშესანიშნაობანი==
არქიტექტურის ძეგლები: კაბენის გუმბათოვანი ეკლესია (X-XIII სს.), ლარგვისის მონასტერი, წირქოლის ციხე (IX ს.), ლომისის, არმაზის, ბიკარის ბაზილიკები, ბალაანის კოშკი.

{{მცხეთა-მთიანეთი}}

[[კატეგორია:მცხეთა-მთიანეთის მხარე]]
