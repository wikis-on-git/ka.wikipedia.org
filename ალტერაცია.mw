'''ალტერაცია''' [[მუსიკა |მუსიკაში]], კილოს საფეხურების ან ბგერათრიგის ძირითადი საფეხურების სიმაღლის შეცვლა ნახევარი ან მთელი [[ტონი | ტონით]]. ალტერაციის ნიშნებია <math>\sharp</math> ([[დიეზი]]) - ნახევარტონით ამაღლება,  <math>\flat</math>  ([[ბემოლი]]) - ნახევარტონით დადაბლება, <math>\sharp\sharp</math> (დუბლდიეზი)-  მთელი ტონით ამაღლება და <math>\flat\flat</math>  (დუბლბემოლი) - მთელი ტონით დადაბლება.

<math>\natural</math> ([[ბეკარი]]) ალტერაციის გაუქმების ნიშანია და კილოს საფეხურის ბუნებრივ სიმაღლეზე დაბრუნებას მიუთითებს. გარკვეული [[ტონალობა |  ტონალობის]] ალტერაციის ნიშნები დაისმის გასაღებთან და ძალაშია ოქტავისათვის ნაწარმოების დამთავრებამდე ან ნიშნების შეცვლამდე (ე. წ. გასაღების ნიშნები), ხოლო  [[ქრომატიზმი | ქრომატიზმის]] შედეგად წარმოშობილი ალტერაციის ნიშნები (ე. წ. შემთხვევითი ნიშნები ) დაისმის სათანადო [[ნოტი | ნოტის]] წინ და ძალაშია მხოლოდ მოცემული [[ოქტავა | ოქტავისთვის]] [[ტაქტი | ტაქტის]] ბოლომდე.



[[კატეგორია:მუსიკა]]
