'''ციხედიდის ბრძოლა 1561''', [[ქართლის სამეფო (ფეოდალური სახელმწიფო)|ქართლის]] მეფის [[სიმონ I|სიმონ I-ის]] ბრძოლა სპარსელთა წინააღმდეგ [[თბილისი|თბილისის]] გასათავისუფლებლად [[ციხედიდი|ციხედიდის]] მიდამოებში.

გამეფებისთანავე სიმონ I-მა ერთ-ერთ მთავარ ამოცანად დაისახა ყიზილბაშთაგან თბილისის გათავისუფლება. მან დახმარება სთხოვა [[კახეთის სამეფო|კახეთის]] მეფე [[ლევანი, გიორგი II-ის ძე|ლევანს]], რომელმაც ჯარი მიაშველა უფლისწულ გიორგის მეთაურობით. გაერთიანებული ლაშქარი ციხედიდთან (ძეგვის მიდამოებში) დაბანაკდა. ბანაკს საგანგებო თხრილები შემოავლეს. ყარაბაღის მმართველი შაჰვერდი ზიად-ოღლუ ფარულად შევიდა თბილისის  ციხეში, ყიზილბაშთა გარნიზონის დასახმარებლად. [[6 აპრილი|6 აპრილს]], [[აღდგომა|აღდგომის]] დღეს, საყარაულო რაზმის უფროსი გერმანოზიშვილი რაზმთან ერთად მუხათგვერდში წირვის მოსასმენად ავიდა. მტერმა ისარგებლა ქართველთა ამ მოდუნებით და მოულოდნელად დაეცა მათ ბანაკს. ხელჩართულ ბრძოლაში, დიდი თავგანწირვის მიუხედავად, ქართველები დამარცხდნენ. ბრძოლაში მოკლეს უფლისწული გიორგი. მიუხედავად ამ მარცხისა, სიმონ I-ს სპარსელთა წინააღმდეგ ბრძოლა არ შეუწყვეტია.


[[კატეგორია:საქართველოს ბრძოლები]]
