''' გურიის აჯანყება 1841''', ანტიბატონყმური და ანტიკოლონიური აჯანყება საქართველოში. აჯანყება დაიწყო 22 მაისს (3 ივნისს) [[აკეთი|სოფ. აკეთში]] (ახლანდელი [[ლანჩხუთის რაიონი]]). ხალხის მღელვარების საერთო მიზეზი იყო ფეოდალური ექსპლუატაციის ზრდა, სახელმწიფო გადასახადების სიმძიმე, სამხედრო და სამოქალაქო მოხელეთა თვითნებობა, უშუალო მიზეზი - კანონი, რომლის მიხედვით სახელმწიფო გადასახადები [[1841]] წლიდან ფულადი სახით უნდა აკრეფილიყო. აკეთის 220-მდე გლეხმა უარი განაცხადა გადასახადის შეტანაზე. მალე მათ შეუერთდნენ მეზობელი სოფლების გლეხები. ივლის-აგვისტოში აჯანყებამ საყოველთაო ხასიათი მიიღო - მასში 7200-მდე კაცი მონაწილეობდა. მღელვარებამ მოიცვა იმერეთისა და სამეგრელოს ზოგიერთი სოფელიც.  9 აგვისტოს აჯანყებულებმა ყოფილ სოფ. გოგორეთთან ([[ოზურგეთის მაზრა]]) დაამარცხეს პოლკოვნიკ ბრუსილოვის რაზმი. მალე აჯნყებულებმა მთლიანად დაიკავეს თითქმის ყველა მნიშვნელოვანი სტრატეგიული პუნქტი, სამხრეთ-დასავლეთი გურია, ოზურგეთ-ქუთაისის საკომუნიკაციო ხაზი, ოზურგეთისაკენ მიმავალი გზები და სხვა. მთავრობის ხელში მხოლოდ ადმინისტრაციული ცენტრი - ოზურგეთი დარჩა. აჯანყებულებმე დაამარცხეს გურიის თავად-აზნაურთა და მტავრობის ჯარის დასახმარებლად მოსული სამეგრელოსა და იმერეთის თავად-აზნაურთა რაზმი. აჯანყებულთა წინააღმდეგ 2 464 რეგულარული ჯარისკაცი გაიგზავნა პილკოვნიკ მ. არღუთინსკი-დოლგორუკოვის მეთაურობით. გურიისაკენ დაიძრა სამეგრელოსა და იმერეთის მილიცია. 5 სექტემბერს დილით, მ. არღუთინსკი-დოლგორუკოვმა, ადგილობრივი თავად-აზნაურთა  რჩევით, იმ მხრიდან დაარტყა აჯანყებულებს, საიდანაც ისინი თავდასხმამ საბოლოოდ გადაწყვიტა აჯანყებულების ბედი. ამ ბრძოლაში 60-ზე მეტი გლეხი დაიღუპა.

გურიის აჯანყება მარცხით დამთავრდა. ცალკეული სოფლის გლეხებს, რომლებიც აჯანყების ძიითად ძალად შეადგენდნენ, ერთობლივი მოქმედების წინასწარ შეთანხმებული პროგრამა არ ჰქონდათ. აჯანყების ხელმძღვანელებიდან გამოირჩეოდნენ გლეხები: აკეთის თემში გოგია, ენუქა და ათანასე ვადაჭკორიები, ლიხაურში - ოთარ და ნიკოლოზ თოიძეები და გოგიჩა გორდელაძე, ასკანაში - მამუკა ანთაძე და მუხარბეგ დოლიძე, შემოქმედში - გოგია და როსტომ მამინაიშვილები და სხვა. [[აზნაური|აზნაურებიდან]]: აბესა ბოლქვაძე, სიმონ გოგოლიშვილი, ქაიხოსრო გუგუნავა, ათარმიზა თოიძე, ლევან გოჯასპირ და სიმონ ჭყონიები, სიმონ და გოგია ქარცივაძეები და სხვა. 

გურიის აჯანყების საერთო ხელმძღვანელები იყვნენ [[თავადი|თავადები]] ამბაკო შალიკაშვილი და დავით გუგუნავა. აჯანყების აღმავლობის პერიოდში ([[აგვისტო]]) თავადაზნაურობა მასობრივად ჩაება მოძრაობაში და ცდილობდა იგი საკუთარი მიზნებისათვის გამოეყენებინა, მაგრამ როცა აჯანყებამ აშკარად ანტიბატონყმური ხასიათი მიიღო, უმრავლესობა მთავრობას მიემხრო (დ. გუგუნავა და სხვა), მხოლოდ მცირე ნაწილი დარჩა აჯანყების ერთგული (ა. შალიკაშვილი და სხვა). გურიის აჯანყებაში გარეშე ხელიც ერია. ქობულეთის ბეგი ჰ. თავდგირიძე ვერ ურიგდებოდა გურიაში რუსეთის გაბატონებას და მის წინააღმდეგ მიმართულ ყოველგვარ მოძრაობას აქტიურად ეხმარებოდა. იგი აჯანყებულებს შეუერთდა, მაგრამ კავკასიის მმართველობის კატეგორიული მოთხოვნით იძულებული გახდა დაეტოვებინა გურია. მეფის მთავრობამ მოძრაობის 50 მეთაური ქუთაისის ციხეში ჩასვა, შემხეგ კი სამხედრო წესით გაასამართლა, მაგრამ [[1842]] წელს ხალხის მღელვარების თავიდან აცილების მიზნით ყველა გაათავისუდლა, მხოლოდ ა. შალიკაშვილი გადაასახლეს ციმბირში.

გურიის აჯანყება მხატვრულად აგვიწერა [[ნინოშვილი, ეგნატე|ე. ნინოშვილმა]] ისტორიულ რომანში "ჯანყი გურიაში".



[[კატეგორია:საქართველოს აჯანყებები]]
