[[Image:Shota_Rustaveli.jpg|thumb|200px|შოთა რუსთაველის ფრესკა იერუსალიმის ჯვრის მოსანტერში]]
'''შოთა რუსთაველი''', ''რუსთველი'' (*დაახ. [[1160]]-[[1165|65]]) - მე-12 საუკუნის დიდი ქართველი პოეტი და მოაზროვნე, ავტორი საქვეყნოდ ცნობილი პოემისა “[[ვეფხისტყაოსანი]]”. მსოფლიოს მრავალ ლიტერატურათმცოდნეთა მიერ მიიჩნევა შუასაუკუნეების მსოფლიო ლიტერატურის ერთ-ერთ უმნიშვნელოვანეს წარმომადგენლად.

==წარმომავლობა==
[[Image:Shota.jpg|thumb|შოთა რუსთაველი, [[ქობულაძე, სერგო|სერგო ქობულაძის]] მხატვრული წარმოდგენით, 1937]]
[[Image:Schota Rustaweli.jpg|thumb|რუსთაველის [[ფიროსმანი, ნიკო|ფიროსმანისეული]] წარმოსახვა]]
[[Image:RustaveliManuscript.jpg|thumb|ვეფხისტყაოსნის მანუსკრიპტი]]
შოთა რუსთაველის ცხოვრებისა და მოღვაწეობის შესახებ ჩვენამდე თითქმის არავითარ ცნობას არ მოუღწევია. რიგი ისტორიული, ლიტერატურული და ფოლკლორული წყაროების საფუძველზე იქმნება დიდი პოეტის ცხოვრებისა და მოღვაწეობის არაერთი ვერსია. რუსთაველის ბიოგრაფიული მონაცემების დასადგენად ერთ-ერთი ძირითადი წყარო თვით მისი პოემაა. 

რუსთაველის ავტორობას გვიმოწმებს ვეფხისტყაოსნის პროლოგი ("დავჯდე, რუსთველმან გავლექსე, მისთვის გულ-ლახვარსობილი", "მე, რუსთველი, ხელობითა ვიქმ საქმესა ამა დარი"), ეპოლოგი, აგრეთვე XV-XVIII საუკუნეების ქართული მწერლობა  (ამაზე ადრინდელი ცნობები არ მოგვეპოვება). სახელწოდება რუსთაველი (რუსთველი) უკავშირდება გეოგრაფიულ პუნქტს [[რუსთავი|რუსთავს]] და ნიშნავსრუსთავის მკვიდრს ან რუსთავის ციხე-ქალაქის გამგებელს, მეპატრონეს. იმდროინდელი საქართველოს სოციალური-პოლიტიკური სინამდვილე გვაფიქრებინებს, რომ მეორე მნიშვნელობა უნდა იყოს სწორი. რუსთაველის სახელის შესახებ პირდაპირ ცნობას გვაწვდიან [[თეიმურაზ I]] (იგი ვეფხისტყაოსნის პერსონაჟთა შესახებ ამბობს:"ესენი შოთა რუსთველმან შეამკო არსთა მკობითაო") და XVII-XVIII საუკუნეებში სხვა ქართველი მწერლები. ამასვე ადასტურებს რუსთაველის ფრესკული პორტრეტი XIII საუკუნის I ნახევრის წარწერით, რომელიც რესტავრირებული სახითაა შემონახული იერუსალიმის ჯვრის მონასტრის სვეტზე (გაბაშვილი, ტიმოთე|ტ. გაბაშვილის მიერ 1757-1758 ნანახი და შემდეგში ზეთის საღებავების სქელი ფენით დაფარული ფრესკა  გამოავლინა [[იერუსალიმის სამეცნიერო ექსპედიცია|იერუსალიმის სამეცნიერო ექსპედიციამ]]) და ამავე საუკუნეში მონასტრის სააღაპო წიგნში მოსახსენებელი "შოთაჲსა მეჭურჭლეთუხუცესისაჲ", რომელიც იგივე რუსთაველი უნდა იყოს. ფრესკის წარწერის მიხედვით, რუსთაველს შეუკეთებია და განუახლებია ჯვრის მონასტერი. სავარაუდოა, რომ პოეტი ყოფილა სამეფო კარის დიდი მოხელე, [[ვაზირი]], [[თამარი|თამარ მეფესთან]] დაახლოებული პირი. როგორც მეჭურჭლეთუხუცესს, მას ევალებოდა ქართული საკულტო ძეგლებზე, მ. შ. ჯვრის მონასტერზე ზრუნვა. გამოთქმულია მოსაზრება, რომ პოეტი სიცოცხლის მიმწუხრს გაემგზავრა იერუსალიმში, აღიკვეცა ბერად, იქვე აღესრულა და იქვეა დასაფლავებული. არ მართლდება გადმოცემა პოეტის ბერად შედგომაზე: ფრესკაზე გამოხატული ქართველი დიდებული ერისკაცის სამოსელშია გამოწყობილი. თანაც რუსთაველი, როგორც ვაზირს, შეეძლო საქართველოდანვე წარემართა მონასტრის შეკეთება-განახლებისათვის საჭირო საქმიანობა. რუსთაველის ბიოგრაფიულ ცნობების სემცველ სხვა წერილობით წყაროებს ჩვენამდე არ მოუღწევია.  ხალხური გადმოცემით, პოეტი მესხი უნდა იყოს. მესხად თვლის მას პოეტი [[არჩილ II]]. ვეფხისტყაოსნის გაგრძელებანიც მიგვანიშნებს შოთას მესხურ წარმოშობას. შეასძლებელია სახელწოდება რუსთაველი უკავშირდებოდეს მესხეთის რუსთავს, რომელიც მდებარეობს ახალციხე-ასპინძის შარაგზის მახლობლად.


პოეტის დაბადების თარიღად მიიჩნევენ [[1160]]-[[1165]] წლებს. ის ცხოვრობდა საქართველოს მეფის [[თამარი|თამარისა]] და მისი მეუღლის [[დავით სოსლანი|დავით სოსლანის]] ზეობის პერიოდში, ქართული სახელმწიფოსა და მისი ხალხის მატერიალური და სულიერი აყვავების პერიოდში. 

[[1960]] წელს [[პალესტინაში]] გაემგზავრნენ ქართველი მეცნიერები [[აბაშიძე, ირაკლი|ი.აბაშიძე]], [[წერეთელი, გიორგი|გ.წერეთელი]], [[შანიძე, აკაკი|ა.შანიძე]], რომელთაც [[იერუსალიმის ჯვრის მონასტერი|იერუსალიმის ჯვრის მონასტერში]] მოიძიეს და გადაიღეს სვეტზე გამოსახული შოთა რუსთაველის პორტრეტი. აქ მოპოვებული მასალით დასტურდება, რომ იგი იყო [[მეჭურჭლეთუხუცესი]] [[თამარი|თამარის]] კარზე. ლეგენდის თანახმად, პოეტი გარდაიცვალა ჯვრის მონასტერში, თუმცა ეს ვერსია სადავოა.

==განათლება==
შოთა რუსთაველმა, როგორც ჩანს, ბრწყინვალე განათლება მიიღო ჯერ საქართველოში, [[გელათის აკადემია|გელათის აკადემიაში]], შემდეგ - [[საბერძნეთი|საბერძნეთში]]; შეისწავლა [[ბერძნული ენა|ბერძნული]], [[არაბული ენა|არაბული]] და [[სპარსული ენა|სპარსული]] ენები, იცნობდა არა მარტო ქართველ მოაზროვნეთა ნაშრომებს, არამედ ანტიკურ ფილოსოფიას, [[ემპედოკლე|ემპედოკლეს]], [[ჰერაკლიტე|ჰერაკლიტეს]], [[პლატონი|პლატონის]] ნაშრომებს, აღმოსავლურ ლიტერატურას ([[ფირდოუსი]], [[გურგანი]], [[ნიზამი]] და სხვა). ყოველივე ეს, აგრეთვე პოეტის განსწავლულობა ასტრონომიაში, ასტროლოგიაში, გეოგრაფიაში, მედიცინაში, ფილოსოფიაში, სამართალში, ისტორიაში, სამხედრო საქმეში და სხვა, ასახულია მის პოემაში.

==ვეფხისტყაოსანი==
პოემა “ვეფხისტყაოსანის” შესაძლო შექმნით თარიღია [[XII]] ს-ის 80-90-იან წლები და არაუგვიანეს [[XIII]] ს-ის პირველი ათწლეულისა. ზოგიერთი მკვლევარი პოემის დაწერის თარიღს [[1205]]-[[1207]] წლების ინტერვალში ათავსებს. სავარაუდოდ, ეს არ უნდა იყოს შოთა რუსთაველის ერთადერთი ნაწარმოები, თუმცა მათ ჩვენამდე არ მოუღწევია.

საქართველოს მერნიერებათა აკადემიის მანუსკრიპტთა ინსტიტუტში ინახება ვეფხისტყაოსნის XVI საუკუნის ხელნაწერთა ორი ფურცელი. პოემის დანარჩენი ფურცლები XVII საუკუნისაა (დაახ. 1653).

==მემკვიდრეობა==
საქართველოს რესპუბლიკის უმაღლესი ჯილდო ხელოვნებისა და ლიტერატურის დარგში შოთა რუსთაველის სახელს ატარებს ([[შოთა რუსთაველის სახელმწიფო პრემია]]). თბილისის [[რუსთაველის გამზირი|მთავარ გამზირსაც]] რუსთაველის სახელი ჰქვია. ასევე არსებობს [[შოთა რუსთაველის სახელმწიფო აკადემიური თეატრი]], შოთა რუსთაველის ქართული ლიტერატურის ინსტიტუტი საქართველოს მეცნიერებათა აკადემიასთან, და ა.შ.

==რესურსები ინტერნეტში==
*[http://www.rzuser.uni-heidelberg.de/~ci4/georgien/maler/kobuladse/rustaveli.htm ვეფხისტყაოსნის ილუსტრაციები სერგო ქობულაძის მიერ]
*[http://www.acnet.ge/literat.htm საქართველოს მეცნიერებათა აკადემიის შოთა რუსთაველის ქართული ლიტერატურის ინსტიტუტი]

[[კატეგორია:ქართველი პოეტები]]
[[კატეგორია:ქართველები]]

[[de:Schota Rustaweli]]
[[en:Shota Rustaveli]]
[[fi:Šota Rustaveli]]
[[fr:Chota Roustaveli]]
[[he:שותא רוסתוולי]]
[[it:Shota Rustaveli]]
[[ja:ショタ・ルスタヴェリ]]
[[pl:Szota Rustaweli]]
[[pt:Shota Rustaveli]]
[[ru:Руставели, Шота]]
[[tr:Şota Rustaveli]]
[[tt:Şota Rustaveli]]
