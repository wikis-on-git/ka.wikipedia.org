[[სურათი:Sting1993.jpg|thumb|120px|right]]

'''სტინგი''' - ბრიტანელი როკ-მუსიკოსი, გორდონ მეტიუ ტომას სანმერი (დაიბადა 1951 წლის 2 ოქტომბერს), უფრო მეტად ცნობილია ზედმეტი სახელით სტინგი (ნესტარი).იგი დაიბადა ქალაქ ნიუკასტლში.სოლო-კარიერამდე (რომელიც 1985 წელს დაიწყო)იგი იყო ჯგუფის '''[[პოლიცია (ჯგუფი)|პოლიცია ]]''' ვოკალისტი და ბასისტი.

==ბავშვობა და პირველი ჯგუფები==

გორდონ სამნერი დაიბადა უოლსენდში, ნიუკასტლის ერთ-ერთ რაიონში, ინგლისის ჩრდილო-აღმოსავლეთით, ოდრი კოუელისა და ერნესტ სამნერის ოჯახში.იგი ყველაზე უმცროსია ოთხი შვილიდან, მას ჰყავს ძმა, ფილიპი და ორი და, ანჯელა და აიტა.ერნესტი მერძევე იყო და ბავშვებს ნამდვილი კათოლიკური წესებით ზრდიდა.
სტინგი დადიოდა სენტ კეტბერტის სკოლაში, შემდეგ - უორვიკის უნივერსიტეტში, მაგრამ არც ერთი დაწესებულება არ დაუმთავრებია.რამდენიმე სამუშაოს შემდეგ მან დაიწყო მასწავლებლად მუშაობა კოლეჯში, ამის შემდეგ წმინდა პავლეს სახელობის პირველ სკოლაში (კრამლინგტონი) იმუშავა ორი წლის განმავლობაში.
ადრინდელი წლებიდან მას სურდა მუსიკოსი ყოფილიყო.
თავდაპირველად იგი გამოდიოდა ადგილობრივ ჯაზ-ბენდებში - [[ფენიქსის ჯაზმენები]], ნიუკასტლის ბიგ-ბენდში, და [[უკანასკნელი გამოსვლა]].

=== ზედმეტი სახელის წარმოშობა ===

სტინგი ამბობს, რომ ზედმეტი სახელი მიენიჭა [[ფენიქსის ჯაზმენებში]] ყოფნისას.მან ერთხელ ჩაიცვა შავი და ყვითელი ზოლებით გაფორმებული ზედატანი.ჯგუფის ლიდერმა, გორდონ სოლომონმა ხუმრობით აღნიშნა, რომ გორდონი ამ ტანისამოსში წააგავს ფუთკარს.სწორედ ამიტომაც მას შეერქვა სტინგი (ნესტარი).ამ სახელს იგი ყველგან იყენებს, ოფიციალური ქაღალდების გარდა.

===პოლიცია===

1977 წლის იანვარში სტინგი საცხოვრებლად გადავიდა ლონდონში და მალე შეუერთდა სტიუარტ კოპლენდსა და ჰენრი პადოვანის (რომელსაც მალე ჩაენაცვლა ენდი სამერსი) პროექტს [[პოლიცია]].ჯგუფმა გამოუშვა ხუთი სტუდიური ალბომი და ერთი საკონცერტო ჩანაწერი, ასევე 1980-იან წლებში მიიღო ექვსი ''გრემი''.
მიუხედავად იმისა, რომ პირველ წლებში ისინი რეგეის ნარევ პანკ-როკს უფრო ასრულებდნენ.მათი უკანასკნელი ალბომი ''[[სინქრონიზაცია (ალბომი)|სინქრონიზაცია]]'' ყველაზე წარმატებული გამოდგა, უშუალოდ, სიმღერის ''[[Every Breath You Take]]'' გამო.
ჯგუფი დაიშალა 1986 წელს.
