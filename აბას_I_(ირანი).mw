{|border=0 cellpadding=10 width=100%
|- bgcolor=whitesmoke
|<small>საკუთარ სახელს "'''აბას I'''" აქვს სხვა მნიშვნელობებიც. იხილეთ: [[აბას I]]
|}</small>.

[[სურათი:Abbas I. (Persien).jpg|thumb|right|აბას I]]
'''აბას I''', ''შაჰ-აბას დიდად'' წოდებული (* [[27 იანვარი]], [[1571]] ―     †   [[19 იანვარი]], [[1629]]), [[ირანი|ირანის]] [[შაჰი]] ([[1587]]-[[1629]]) [[სეფიანები|სეფიანთა]] დინასტიისა, შაჰ მუჰამად ხუდაბანდას ძე, მხედართმთავარი.


აბას I-ის ტახტზე ასვლის პირველსავე წლებში გამუდმებული შინაფეოდალური ომებისაგან დასუსტებულმა ირანმა ოსმალეთთან ომში ([[1578]]-[[1590]]) მარცხი განიცადა. [[1590]] წელს აბას I იძულებული გახდა [[ოსმალეთის იმპერია|ოსმალეთთან]] დაედო ირანისათვის საზარალო ზავი. შემდეგ ენერგიულად შეუდგა ცენტრალური ხელისუფლების გაძლიერებას. ებრძოდა ამირების სეპარატისტულ მისწრაფებებს, ყიზილბაშურ-თურქმანულ არისტოკრატიას სახელმწიფო და სამხედრო სარბიელზე დაუპირისპირა ირანის სამსახურში დაწინაურებული [[ქართველები]], [[სომხები]], [[ჩერქეზები]] (ე.წ. "ახალი არისტოკრატია"). მაგ., ისპაანის [[ტარუღა]] აუცილებლად ქართველი უნდა ყოფილიყო. ქართველებს ნიშნავდნენ ირანის პროვინციების [[ბეგლარბეგი|ბეგლარბეგებად]]. [[ყულარაღასი|ყულარაღასის]] თანამდებობაც ხშირად ქართველებს ეჭირათ. ქართველები დაწინაურდნენ კულტურულ სარბიელზეც. 

აბას I-მა ჩაატარა სამხედრო რეფორმა. შექმნა მუდმივი ჯარი (თოფანქჩიებისა და ღულამთა ნაწილები), საარტილერიო პარკი (თოფხანე), ღულამთა გვარდია (ძირითადად ქართველებისაგან შედგებოდა). სამხედრო რეფორმის გატარებაში მნიშვნელოვანი როლი შეასრულეს გამაჰმადიანებულმა ქართველმა [[ალავერდი-ხანი|ალავერდი-ხან უნდილაძემ]]  და ინგლისელებმა - ძმებმა ანტონ და რობერტ შერლებმა.

[[1598]] აბას I-მა დედაქალაქი ყაზვინიდან ისპაანში გადაიტანა. ირანის ცენტრალური რაიონების აღორძინების მიზნით მშობლიური მიწიდან აყარა და ირანში გადაასახლა სომეხი ვაჭარ-ხელოსნები ([[1605]]) და ქართველი გლეხები ([[1616]] - [[კახელების გადასახლება ირანში]]), ხელს უწყობდა ვაჭრობა-ხელოსნობისა და საქალაქო ცხოვრების განვითარებას.

აბას I დამპყრობლურ საგარეო პოლიტიკას ატარებდა. [[1601]]-[[1602]] წლებში დაიპყრო ბაჰრეინის კუნძულები. ოსმალეთთან ომების შედეგად ([[1603]]-[[1612]], [[1616]]-[[1618]], [[1623]]) აღადგინა ირანის ბატონობა ამიერკავკასიასა და ერაყში. [[1597]] უზბეკებს წაართვა ხორასანი, [[1622]] დიდ მოგოლებს - ყანდარი. დიდ ყურადღებას აქცევდა აბრეშუმით ვაჭრობას, რაც შაჰის ხაზინის მონოპოლია იყო. ცდილობდა აბრეშუმის ექსპორტი ევროპაში აეცდინა ოსმალეთის საქარავნო გზებისათვის და სპარსეთის ყურით წარემართა. [[1622]] ოსტინდოეთის ინგლისის კომპანიის ფლოტის დახმარებით პორტუგალიელებს წაართვა კუნძული ჰორმოზი (კუნძულის არებას ხელმძღვანელობდა [[იმამყული-ხანი|იმამყული-ხან უნდილაძე]]).

აბას I-ის საგარეო პოლიტიკაში მნიშვნელოვანი ადგილი ეჭირა საქართველოს საკითხს. ამიერკავკასიაში ბატონობის უზრუნველსაყოფად აბას I-ს აუცილებლად მიაჩნდა ქართლ-კახეთის ქრისტიანული სამეფოების ყიზილბაშურ-მაჰმადიანურ სახანოებად გადაქცევა. [[1614]], [[1616]], [[1617]] ირანის ლაშქარი აბას I-ის მეთაურობით სამჯერ შემოესია ქართლ-კახეთს და ააოხრა ([[აბას I-ის ლაშქრობანი საქართველოში]]), [[1625]] წელს კი აჯანყებული ქართველების წინააღმდეგ [[ისა-ხანი|ისა-ხან]] ყორჩიბაშის სარდლობით კვლავ დიდი ლაშქარი გამოგზავნა ([[მარაბდის ბრძოლა 1625]], [[სააკაძე, გიორგი]]). ქართველთა აჯანყებებმა [[1615]], [[1625]] ([[მარტყოფის ბრძოლა 1625]]) და შეუპოვარმა წინააღმდეგობამ აბას I-ის გეგმები ჩაშალა. შაჰი იძულებული გახდა საქართველოს მიმართ კომპრომისული პოლიტიკის გზას დასდგომოდა. აბას I-ის დროს ირანს გაცხოველებული სავაჭრო-ეკონომიური და დიპლომატიური ურთიერთობა ჰქონდა დასავლეთ ევროპის სახელმწიფოებთან. 

აბას I-ის დროს ირანი პოლიტიკურად ძალზე გაძლიერდა.


{{ესკიზი}}
[[კატეგორია:ირანელები]]
[[კატეგორია:მხედართმთავარები]]
[[კატეგორია:სეფიანთა დინასტია]]
[[კატეგორია:დაბადებული  1571]]
[[კატეგორია:გარდაცვლილი  1629]]

[[ar:عباس الأول (صفوي)]]
[[de:Abbas I. (Persien)]]
[[en:Abbas I of Safavid]]
[[es:Abás el Grande]]
[[fr:Abbas Ier le Grand]]
[[it:Abbas I]]
[[ja:アッバース1世]]
[[nl:Abbas I]]
[[no:Abbas I]]
[[pl:Abbas I Wielki]]
[[ru:Аббас I Великий]]
[[sl:Abas I. Veliki]]
[[zh:阿拔斯一世 (波斯)]]
