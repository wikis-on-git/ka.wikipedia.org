[[Image:Aalto_vase.jpg|right|300px|thumb|აალტოს განთქმული ვაზა]]
'''აალტოს ვაზა''', ასევე ცნობილი როგორც '''სავოის ვაზა''' მსოფლიოში განთქმული მინის ჭურჭელია შექმნილი [[აალტო, ალვარ|ალვარ აალტოსა]] და მისი მეუღლე აინო მარსიოს მიერ.

ა.აალტომ ვაზა თავდაპირველად შექმნა კარულა-ლიტალას მინის ქარხნის მიერ 1936 წელს გამოცხადებული დიზაინის კონკურსისთვის. დიზაინის იდეა [[სამის ტომი]] ქალის კაბის შთაგონებაა. პირველი ვაზა მინის ქარხანაში დამზადდა ხის თარგში, რომელიც შემდგომში ვაზას ნელი წვით შემოეცალა. ვაზა შემდგომში გამოფენილ იქნა 1937 წლის პარიზის მსოფლიო ექსპოზიციაზე.

სახელი ”სავოის ვაზა” მომდინარეობს მისი თავდაპირველი მფლობელისგან - სავოის რესტორანი [[ჰელსინკი|ჰელსინკში]], რომელმაც ვაზის დიზაინზე უფლებაც შეისყიდა. თავად აალტოს ვაზისგან ფული არასდროს გაუკეთებია, ვინაიდან დიზაინი თავიდანვე კონკურსის პირობების მიხედვით მინის ქარხნის საკუთრება იყო.

დროთა განმავლობაში ვაზა ფერთა თითქმის მთელ სპექტრში შეიქმნა. ლარნაკის ნატიფი სიმარტივე 21-ე საუკუნეშიც კი პოპულარობით სარგებლობს. ვაზის მცირე ზომის ვერსიები, ზუსტად ისეთი როგორიც აალტომ შექმნა შესამჩნევი ნაკერებითა და ოდნავ ამობურცული ძირით ამჟამადაც იქმნება ლიტალას მინის ქარხანაში. შედარებით დიდ ვერსიებს მინის ნაერთები (”ნაკერები”) არ ეტყობა.

==რესურსები ინტერნეტში==
*[http://www.finnstyle.com/gifts-vases-aalto.html ლიტალას ქარხნის ვაზები]
*[http://www.aalto.com/ ალვარ აალტოს დიზაინი]

[[კატეგორია:მინის ხელოვნება]]

[[en:Aalto Vase]]
[[fi:Savoy-maljakko]]
