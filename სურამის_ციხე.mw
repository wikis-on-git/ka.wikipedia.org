'''სურამის ციხე''', შუა საუკუნეების ციხესიმაგრე ქართლში, ახლანდელი [[ხაშურის რაიონი|ხაშურის რაიონის]] [[სურამი|დაბა სურამის]] თავზე. ციხის აგების თარიღი არ არის ცნობილი, ფეოდალური ქალაქი სურამი კი XII საუკუნიდან არსებობს. XVII საუკუნის I მეოთხედში ირანის აგრესიის პირობებში [[სააკაძე, გიორგი|გიორგი სააკაძემ]] ქართლის სხვა ციხეებთან ერთად სურამის ციხეც გაამაგრა. შემდგომში ერთხანს სურამის ციხე ოსმალთა ხელში იყო. XVIII საუკუნის 40-იან წლებში სურამის ციხე ირანის ბატონობის წინააღმდეგ მებრძოლი ქართლის გამგებლის - [[ამილახვარი, გივი ანდუყაფარის ძე|გივი ამილახვარის]] ძირითადი დასაყრდენი იყო. 1745 გივი ამილახვარი დანებდა [[თეიმურაზ II|თეიმურაზ II-ს]] და სურამის ციხე დაანგრიეს. მალე იგი კვლავ არადგინეს. XVIII საუკუნის 70-იან წლებში სურამის ციხე ოსმალთა წინააღმდეგ მოქმედი ქართველებისა და რუსების ჯარის საყრდენი სიმაგრე იყო. მან შემდგომშიც შეინარჩუნა მნიშვნელობა: XIX საუკუნის დასაწყისში დაღესტნელი ფეოდალების თავდასხმების დროს მას თავს აფარებდა მახლობელი მოსახლეობა.




==ლიტერატურა==

*''ზაქარაია პ.'', სამშობლოს გუშაგები, თბ., 1965

[[კატეგორია:საქართველოს ციხესიმაგრეები]]
[[კატეგორია:ხაშურის რაიონი]]
