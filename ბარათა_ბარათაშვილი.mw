'''ბარათა ბარათაშვილი''' (―    † დაახლოებით [[1626]]), ქართლის სამეფოს პოლიტიკური მოღვაწე, მეწინავე სადროშოს (სომხით-საბარათიანოს) სარდალი. თავდაპირველად ერთგულობდა [[სიმონ II|სიმონ II-ს]]. მხარს უჭერდა [[ზურაბ არაგვის ერისთავი|ზურაბ არაგვის ერისთავს]] მთიულ-მოხევეთა წინააღმდეგ ბრძოლაში. 20-იანი წლების დასაწყისში ამოწყვიტა თავისი სახლიკაცები (სიკვდილს გადარჩა [[ბარათაშვილ-ორბელიშვილი, ყაფლან|ყაფლან ბარათაშვილი]], რომელიც ირანში გაიქცა) და მათ მამულებს დაეპატრონა. იბრძოდა [[ირანელები|ირანელების]] წინააღმდეგ. [[სააკაძე, გიორგი|გ. სააკაძესთან]] ერთად მონაწილეობდა [[მარტყოფის ბრძოლა |მარტყოფისა]] და [[მარაბდის ბრძოლა|მარაბდის ბრძოლებში]]. სიმონ II-მ ბარათაშვილი სარდლის თანამდებობიდან გადააყენა და სარდლად [[ბარათაშვილი, ქაიხოსრო|ქაიხოსრო ბარათაშვილი]] დანიშნა. ბარათაშვილი [[1625]] ბოლოს გ.სააკაძესთან ერთად დასავლეთ საქართველოში გადავიდა. [[1626]] წელს შემდეგ ცოცხალი არ ჩანს (ვახუშტის მიხედვით, ბარათაშვილი მოაკვლევინეს ყაფლან ბარათაშვილმა და [[აბას I|აბას I-მა]] თაფარავნის ტბასთან). ბარათაშვილის მამულები სიმონ II-მ ყაფლან ბარათაშვილს უწყალობა.

[[კატეგორია:ქართველები]]
[[კატეგორია:ქართველი პოლიტიკური მოღვაწეები]]
