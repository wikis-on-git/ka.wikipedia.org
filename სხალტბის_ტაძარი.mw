''' სხალტბა''', ქართული ხუროთმოძღვრების ძეგლი - აგურით ნაგები ერთნავიანი [[ეკლესია]], რომელიც დგას [[სასაფლაო|სასაფლაოზე]] [[სხალტბა (სოფელი)|სოფ. სხალტბის]] დასავლეთით. სამხრეთი კარის თავზე მოთავსებული წარწერის თანახმად, ეკლესია [[1669]] აუშენებია ივანე ზედგინიძის ძეს [[სახლთუხუცესი|სახლთუხუცეს]] შიოშსა და მის მეუღლეს თამარს.  სამხრეთ კარიბჭის ერთ-ერთი სვეტის წარწერაში მოხსენიებულია ოსტატი [[სარქარი]] მელქან ფურცხვანიძე. ეკლესიის სამხრეთით ფასადის მხარეს მიშენებული აქვს 4 ისრული [[თაღი|თაღით]] გახსნილი [[კარიბჭე]], რომლის 3 რვაწახნაგა ბოძი შემკულია ჩუქურთმებით და ჯვრებით. მოჩუქურთმებულია აგრეთვე ლავგარდანიც. ეკლესია შიგნით სადაა, თაღები და გადამხური [[კამარა]] ისრული ფორმისაა, რაც გვიანდელი ფეოდალური ხანის ხუროთმოძღვრების ერთ-ერთი დამახასიათებელი ნიშანია. [[თამარი|თამარ]] მეფის დროს ([[1202]]) სხალტბიდან [[შიომღვიმე|შიომღვიმის]] მონასტრისათვის გაიყვანეს [[შიომღვიმის წყალსადენი|წყალსადენი]], რომელიც იმ დროისათვის რთულ ჰიდროტექნიკის ნაგებობას წარმოადგენდა.




[[კატეგორია:საქართველოს ხუროთმოძღვრების ძეგლები]]
