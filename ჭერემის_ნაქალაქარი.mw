'''ჭერემი''', შუა საუკუნეების ქალაქი აღმოსავლეთ საქართველოში, ისტორიულ [[ჰერეთი|ჰერეთში]], ახლანდელი [[ჭერემი (გურჯაანი)|სოფ. ჭერემის]] ([[გურჯაანის რაიონი]]) დასავლეთით 5 კმ დაშორებით. 

ქალაქი V საუკუნეში დააარსა მეფე [[ვახტანგ  გორგასალი|ვახტანგ I-მა გორგასალმა]] (მანვე დაარსა ჭერემის საეპისკოპოსო). ჭერემი ერთ-ერთი მთავარი საყრდენი სიმაგრე იყო ალბანეთის (აკბანეთი კავკასიისა) დასავლეთ ტერიტორია ქართლთან პოლიტიკური ინტეგრაციის პროცესში. ამ პოლიტიკის წარმატებით დასრულების შემდეგ ჭერემმა დაკარგა ადრინდელი სტრატეგიული და პოლიტიკური მნიშვნელობა. V საუკუნის ბოლოს, ირანის ლაშქრობის მიერ დარბევის შემდეგ, იგი უფრო დაქვეითდა. შეუნარჩუნდა მხოლოდ რელიგიის ცენტრის სტატუსი (შერჩა XVIII საუკუნამდე). [[1757]] მეფე [[თეიმურაზ II|თეიმურაზ II-მ]] დაღესტნელი ფეოდალების თავდასხმების შედეგად გაპარტახებული ჭერემის მხარე (ჭერემის საეპისკოპოსო ეპარქიის მიწები) ალავერდის, ბოდბისა და ნინოწმინდის საეპისკოპოსოებს დაუნაწილა. ჭერემს და მის მიმდებარე რეგიონში გაითხარა მნიშვნელოვანი არქეოლოგიური ძეგლი ([[ჭერმის არქეოლოგიური ძეგლები]]).
