[[სურათი:mamamtavrishvili.jpg|thumb|მამათავრიშვილი ალექსანდრე]] [[მედიცინის მეცნიერებათა დოქტორი]], [[პროფესორი]].

აკადემიის რექტორი – 1953–1954 წლებში.

დაიბადა 1907 წელს ქ.თბილისში.

1929 წელს დაამთავრა ქ.თბილისის სახელმწიფო უნივერსიტეტის სამედიცინო ფაკულტეტი და მუშაობა დაიწყო ასისტენტად პათოლოგიური ანატომიის კათედრაზე.

1932 წლიდან მუშაობდა აკადემიკოს გრ.მუხაძის კლინიკაში.

1941 წელს დაიცვა სადოქტორო დისერტაცია და არჩეულ იქნა თბილისის სამედიცინო ინსტიტუტის ქირურგიის კათედრის პროფესორად.

1941-1945 წლებში მუშაობდა ამიერკავკასიის ფრონტის მთავარ ქირურგად, ხოლო ომის დამთავრების შემდეგ 1950 წლამდე მუშაობდა ამიერკავკასიის სამხედრო ოლქის მთავარ ქირურგად.

1950 წელს დაინიშნა ქ.თბილისის სახელმწიფო სამედიცინო ინსტიტუტის პრორექტორად.

1951 წლიდან ხელმძღვანელობდა თბილისის ექიმთა დახელოვნების ინსტიტუტის ქირურგიის კათედრას.

1953 წელს აირჩიეს თბილისის ექიმთა დახელოვნების ინსტიტუტის დირექტორად.

1954-1959 წლებში იყო საქართველოს სსრ ჯანდაცვის მინისტრი.

შესრულებული აქვს 240 სამეცნიერო ნაშრომი, მათგან 20 მონოგრაფია.

   დაჯილდოვებულია ოქტომბრის რევოლუციის, წითელი ვარსკვლავის და საპატიო ნიშნის ორდენებით და აგრეთვე სხვა მედლებით.

  იყო ქირურგთა საერთაშორისო ასოციაციის ნამდვილი წევრი, საქართველოს ქირურგთა რესპუბლიკური საზოგადოების თავმჯდომარის მოადგილე. თბილისის ქირურგთა სამეცნიერო საზოგადოების თავმჯდომარე. რესპუბლიკის ჯანდაცვის სამინისტროს სამეცნიერო საბჭოს პრეზიდიუმის წევრი.
