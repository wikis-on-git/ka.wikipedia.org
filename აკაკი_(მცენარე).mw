'''აკაკი''' (Celtis), მცენარეების გვარი [[თელისებრნი|თელისებრთა]] ოჯახისა. უმეტესად [[ხე|ხეა]], იშვიათად - [[ბუჩქი]]. აერთიანებს 75-მდე სახეობას. გავრცელებულია ჩრდილოეთ ნახევარსფეროს ზომიერ სარტყელსა და ტროპიკებში. ზომიერი სარტყლის მშრალ ადგილებში გვხვდება ფოთოლმცვივანი, ტროპიკებსა და სუბტროპიკებში ხშირად - მარადმწვანე სახეობები. აკაკის მორიგეობით განლაგებული ფოთლები ჩვეულებრივ ასიმეტრიულია, დაკბილული, იშვიათად - კიდემთლიანი. ნაყოფი - კურკიანაა, იჭმევა. 

დასავლეთ საქართველოში გვხვდება სამხრეთის აკაკი (Celtis australis), აღმოსავლეთ საქართველოში - კავკასიური (Celtis caucasica) და შიშველი აკაკი (Celtis dlabrata), რომლებიც მთელ კავკასიაშია გავრცელებული. 

აკაკი სინათლისა და სითბოს მოყვარული, გვალვაგამძლე მცენარეა. კარგად ეგუება მშრალ, ქვაღორღიან და კლდოვან ადგილებს. მის მაგარ მერქანს იყენებენ სადურგლო საქმეში. ქერქი შეიცავს მთრიმლავ ნივთიერებებს.





[[da:Nældetræ]]
[[de:Zürgelbäume]]
[[en:Hackberry]]
[[fr:Micocoulier]]
[[nl:Celtis]]
[[tr:Çitlenbik]]
