'''ციხისჯვარი''', ისტორიული [[ციხესიმაგრე]] სამხრეთ საქართველოში, [[თორი|თორში]], [[შავწყალა|მდ. შავწყალას]] სათავეებთან, მის მარჯვენა ნაპირზე (ახლანდელი [[ბორჯომის რაიონი|ბორჯომის რაიონის]] ტერიტორია).



ციხე აგებული იყო მდინარისპირა ვაკეზე ამოზიდულ კლდოვან ბორცვზე. ამჟამად მისგან თითქმის აღარაფერია შემორჩენილი. ციხეში მდგარა ქართული ეკლესია, აქედან მოდის ციხისა და იქვე მდებარე სოფლის სახელი - ციხისჯვარი. [[1861]] წელს ძველი ქართული ეკლესიის საძირკველზე ბერძნული მართლმადიდებლური ეკლესია ააგეს. ციხისჯვარი მნიშვნელოვანი სტრატეგიული პუნქტი იყო - [[სამცხე|სამცხის]], [[ჯავახეთი|ჯავახეთის]], [[სადგერი |სადგერის]] ხეობისა და [[გუჯარეთი (მხარე)|გუჯარეთის]] გზასაყარზე. ციხის ფლობამ ხელი შეუწყო [[თორელები|თორელთა]] ფეოდალური სახლის გაძლიერებას. გვიანდელ ფეოდალურ ხანაში ციხისჯვარი [[ავალიშვილები|ავალიშვილთა]] საგვარეულოს ეკუთვნოდა.


[[კატეგორია:საქართველოს ციხესიმაგრეები]]
