[[სურათი:HRE Henry IV - xi cent.jpg|thumb|ჰაინრიხ IV]]
'''ჰაინრიხ IV''' (* [[11 ნოემბერი]], [[1050]]  ― † [[17 აგვისტო]], [[1106]], [[ლიუტიხი]] (ფრანგულად ლიეჟი)), [[გერმანია|გერმანიის]] მეფე [[1056]]-იდან, იმპერატორი [[1084]]-იდან.  [[ჰაინრიხ III|ჰაინრიხ III-ის]] ძე. მძიმე ბრძოლები გადაიტანა თავის სრულწლოვანებამდე ([[1065]]) უზომოდ განდიდებული მთავრების ასალაგმავად. საქსონიაში სამეფო ხელისუფლების აღდგენას მოჰყვა საქსონიის აჯანყება [[1073]]-[[1075]], რომელიც გაჭირვებით ჩაახშო. ჰაინრიხ IV გერმანიასა და ჩრდილოეთ იტალიაში საეკლესიო [[ინვესტიტურა|ინვესტიტურის ]] უფლებისათვის ებრძოდა პაპ [[გრიგოლ VII|გრიგოლ VII-ს]]. [[1076]] პაპმა იგი ეკლესიიდან განკვეთა და ტახტიდან გადაყენებულად გამოაცხადა. ჰაინრიხ IV იძულებული გახდა შენდობისათვის პაპს [[კანოსა|კანოსაში]] ხლებოდა ([[1077]] წლის იანვარი), ხოლო შემდეგ ანგარიში გაუსწორა თავის მტრებს გერმანიაში. [[1080]] პაპმა კვლავ შეაჩვენა იგი. საპასუხოდ ჰაინრიხ IV-მ გაილაშქრა პაპის წინააღმდეგ ([[1081]]), დაიპყრო [[რომი]] (1084) და ანტიპაპის კლემენტ III-ის ხელით მიიღო საიმპერატორო გვირგვინკურთხევა, მაგრამ გრიგოლ VII-ის მოკავშირე სამხრეთ იტალიელმა ნორმანებმა იგი რომიდან გააძევეს. მარცხიანი გამოდგა ჰაინრიხ IV-ის მესამე ლაშქრობაც იტალიაში ([[1090]]-[[1097]]). სიცოცხლის ბოლო წლები ჰაინრიხ IV-მ შინააშლილობასთან ომში გაატარა.

[[კატეგორია:გერმანელები]]
[[de:Heinrich IV. (HRR)]]
[[en:Henry IV, Holy Roman Emperor]]
[[eo:Henriko la 4-a (Sankta Romia Imperio)]]
[[fi:Henrik IV (Saksa)]]
[[fr:Henri IV du Saint-Empire]]
[[he:היינריך הרביעי, קיסר האימפריה הרומית הקדושה]]
[[ja:ハインリヒ4世]]
[[pl:Henryk IV (cesarz niemiecki)]]
[[ru:Генрих IV, император Священной Римской империи]]
[[sv:Henrik IV (tysk-romersk kejsare)]]
[[uk:Генріх IV]]
[[zh:亨利四世 (神圣罗马帝国)]]
