'''ირაკლი ბესარიონის ძე აბაშიძე''' (* [[10 სექტემბერი]]/[[23 სექტემბერი]], [[1909]], დაბა ხონი, ახლანდელი [[ხონი|ქ. ხონი]] ―   † [[14 იანვარი]], [[1992]], [[თბილისი]]), საბჭოთა ეპოქის [[ქართველები|ქართველი]] პოეტი.


1931 წელს დაამთავრა თსუ ფილოლოგიის ფაკულტეტი. იყო ჟურნალ "ჩვენი თაობის" და "მნათობის" რედაქტორი, საქართველოს მწერალთა კავშირის გამგეობის პასუხისმგებელი მდივანი (1939-1944), პირველი მდივანი, შემდეგ თავმჯდომარე (1953-1967). აბაშიძის ლექსები 1928 წლიდან იბეჭდება. ლექსთა პირველ კრებულებში ("რამდენიმე ლექსი", 1932; "ახალი ლექსები", 1938; "ლექსები", 1941) ასახულია საბჭოთა ადამიანის შრომითი გმირობა, ახალი ცხოვრების რომანტიკა, პოემა "წულუკიძის სიკვდილში" (1940) - ქართველი ხალხის რევოლუციური ტრადიციები. სამამულო ომის პერიოდის საბჭოთა პატრიოტული ლირიკის აღიარებული ნიმეშებია "კაპიტანი ბუხაიძე", "ლესელიძის ხსოვნას" და სხვა. 1957-1959 და 1969 შექმნილი ლექსების ციკლი "მიახლოება" პოეტის მაღალ მოქალაქეობრივ მოვალეობას ეძღვნება. 50-60-იან წლებში აბაშიძემ ინდოეთში იმოგზაურა, 1960 მონაწილეობდა [[იერუსალიმის სამეცნიერო ექსპედიაცია|იერუსალიმის სამეცნიერო ექსპედიაციაში]].  ამ მოგზაურობათა შემოქმედებითი შედეგი იყო ლექსების წიგნი "რუსთველის ნაკვალევზე", რომელიც აერთიანებს ციკლებს "მწველ ინდოეთში" (1959; წიგნთან "ინდოეთის გზებზე" ერთად მიენიჭა ჯ. ნერუს სახელობის პრემია, 1972) და "პალესტინა, პალესტინა" (რუსთაველის სახელობის პრემია, 1966). იდეურ-მხატვრული ჩანაფიქრით გაერთიანებულ ამ ლექსებში გაცოცხლებულია რუსთაველის სახე, თავისი ქვეყნისა და დროის ჭირ-ვარამს ზიარებული მგოსნის სულიერი სამყარო. გენიოსი პოეტის ბედი აქ სიმბოლურად ეხმაურება ქართველი ხალხის ისტორიულ ბედს. 

აბაშიძე არის აგრეთვე რამდენიმე ლირიკული ციკლის ("ჰყვავის გურია", "სიმღერა მკის დროს", 1950; "მონადირის ღამეები", 1948 და სხვა), საბავშვო ლექსებისა და პოემების ("რას გადაურჩა თბილისი", 1955 და სხვა) ლიტერატურულ-კრიტიკული წერილების ავტორი. თარგმნილი აქვს ა. პუშკინის, ა. მიცკევიჩის, ი. ვაზოვის, ხ. ბოტევის, ვ. მაიაკოვსკის, კ. ჩუკოვსკის და სხვა ნაწარმოებები. მისი ლექსები თარგმნილია მრავალ ენაზე. 

აბაშიძე იყო IV-VII მოწვევათა დეპუტატი. საქართველოს სსრ მეცნიერებათა აკადემიის აკადემიკოსი (1960), საქართველოს სსრ VIII მოწვევის უმაღლესი საბჭოს თავმჯდომარე, საქართველოს მეცნიერებათა აკადემიის ვიცე-პრეზიდენტი (1970), საქართველოს სსრ მეცნიერებათა აკადემიის პრეზიდიუმთან არსებული "ვეფხისტყაოსნის" აკადემიური ტექსტის დამდგენი კომისიის თავმჯდომარე (1963-იდან), ქართული საბჭოთა ენციკლოპედიის მთავარი რედაქტორი (1966-იდან), სკკპ წევრი 1939 წლიდან. დაჯილდოებულია 3 [[ლენინის ორდენი|ლენინის ორდენით]], 2 [[შრომის წითელი დროშის ორდენი|შრომის წითელი დროშისა]] და [[საპატიო ნიშანი|"საპატიო ნიშნის"]] ორდენებით, მედლებით.




[[კატეგორია:ქართველები]]
[[კატეგორია:ქართველი პოეტები]]
[[კატეგორია:დაბადებული  1909]]
[[კატეგორია:გარდაცვლილი 1992]]
