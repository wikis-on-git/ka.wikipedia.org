[[სურათი:MET NYC.jpg|thumb|right|250px|მუზეუმის ფასადი]] [[სურათი:MET Hall New YorkCity.jpg|thumb|right|250px|მუზეუმის მთავარი ჰოლი]] '''მეტროპოლიტენის ხელოვნების მუზეუმი - მეტი (Metropolitan Museum of Art) მსოფლიოს უდიდესი და ერთ-ერთი უმნიშვნელოვანესი ხელოვნების მუზეუმთაგანია, მდებარეობს მანჰეტენზე [[ცენტრალური პარკი (ნიუ-იორკი)|ცენტრალური პარკის]] დასავლეთ კუთხეში, [[ნიუ-იორკი]], [[აშშ]]. მას ასევე ეკუთვნის შენობათა კომპლექსი “კლასტერები” ფორტ ტრიონის პარკში [[მდ. ჰუდზონი|ჰუდზონის]] პირას მანჰეტენის კუნძულის ჩრდილოეთ ბოლოში და მასში შუასაუკუნეების ხელოვნებაა განთავსებული.

[[მუზეუმი]] გაიხნა [[1872]] წლის [[20 თებერვალი|20 თებერვალს]]. მისი დამფუძნებელი სუპერინტენდანტი იყო გამომცემელი ჯორჯ პალმერ პატნემი. მუზეუმის ამჟამინდელი ([[2005]]) დირექტორია ფილიპ დე მონტებელო.

მუზეუმის მასიური კოლექცია მოიცავს კლასიკურ ანტიკურ ნივთებს ბერძნულ და კვიპროსის გალერეებში და ასევე თითქმის ყველა ევროპელ ხელოვანსა და ამერიკული ხელოვნების ვრცელ კოლექციას. მუზეუმი ფლობს ასევე ეგვიპტური ([[დენდურის ტაძარი|დენდურის ტაძრის]] ჩათვლით), აფრიკული, აზიური, ოკეანიის, ახლო აღმოსავლეთის, ბიზანტიისა და ისლამური ხელოვნების ნიმუშებს. აქვე არის ცნობილი ისტორიული ინტერიერების რეპროდუქციები, ერთ-ერთი მათგანი ეკუთვნის განთქმულ ამერიკელ არქიტექტს [[ვრაიტი, ფრანკ ლლოიდ|ფრანკ ლლოიდ ვრაიტს]]. იარაღისა და საჭურჭლეველის განყოფილებაში თავმოყრილია ანტიკური იარაღის ნიმუშები მთელი მსოფლიოდან, განსაკუთრებით კი ევროპიდან, იაპონიიდან, ახლო-აღმოსავლეთიდან და ამერიკიდან.

[[1969]] წელს ბანკირი [[ლემანი, რობერტ|რობერტ ლემანის]] გარდაცვალების შემდეგ მისი ანდერძით მუზეუმმა მიიღო დაახლოებით 3.000 ხელოვნების მინუში, რომელიც გამოფენილია “რობერტ ლემანის ფრთაში” და ითვლება ყველაზე ექსტრაორდინალურ კერძო კოლექციად, რომელიც კი ოდესმე შეუგროვებიათ აშშ-ში. [[პრინსტონის უნივერსიტეტი|პრინსტონის უნივერსიტეტის]] გამოცემამ შეაგროვა ამ მასიური კოლექციის დოკუმენტაცია და გამოუშვა მრავალტომიან წიგნად “რობერტ ლემანის კოლექციის კატალოგები”.

მეტის ერთ-ერთი უახლესი და ყველაზე ძვირი შენაძენია [[დუჩი|დუჩის]] “მადონა ყრმით”, რომელიც მას $45 მილიონი დაუჯდა. ფერწერული ტილო ზომით მხოლოდ 8x11 [[დიუმი|დიუმია]].

[[გუგენჰაიმის მუზეუმი (ნიუ-იორკი)|სოლომონ გუგენჰაიმისა]] და [[უიტნის ამერიკული ხელოვნების მუზეუმი (ნიუ-იორკი)|უიტნის ამერიკული ხელოვნების]] მუზეუმებიც მეტის შენობის ახლომახლო მდებარეობენ.

==იხილეთ ასევე==
*[http://www.metmuseum.org/home.asp მუზეუმის ოფიციალური ვებგვერდი]
*[[მუზეუმები|სხვა ცნობილი მუზეუმები]]

[[კატეგორია:მუზეუმები]]
[[კატეგორია:ნიუ-იორკი]]

[[en:Metropolitan Museum of Art]]
[[de:Metropolitan Museum of Art]]
[[es:Museo Metropolitano de Arte]]
[[ja:&#12513;&#12488;&#12525;&#12509;&#12522;&#12479;&#12531;&#32654;&#34899;&#39208;]]
[[it:Metropolitan Museum of Art di New York]]
[[he:&#1492;&#1502;&#1496;&#1512;&#1493;&#1508;&#1493;&#1500;&#1497;&#1496;&#1503;]]
[[fr:Metropolitan Museum of Art]]
[[pt:Metropolitan Museum of Art]]
[[fi:Metropolitan Museum of Art]]
[[zh:%E5%A4%A7%E9%83%BD%E6%9C%83%E5%8D%9A%E7%89%A9%E9%A4%A8]]
