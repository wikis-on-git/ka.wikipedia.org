'''ქაიხოსრო ანდრონიკაშვილი''' (†  [[30 ივნისი]], [[1792]]), [[ქართლ-კახეთის სამეფო|ქართლ-კახეთის სამეფოს]] სახელმწიფო მოღვაწე, მდივანბეგი, დიპლომატი და მწერალი.

[[1770]]-იან წლებში ახლდა [[რუსეთი|რუსეთში]] დიპლომატიური მისიით გაგზავნილ [[ლევან ბატონიშვილი (ერეკლე II-ის ძე)|ლევან ბატონიშვილს]]. შემდეგ [[ერეკლე II|ერეკლე II-მ]] ელჩად გაგზავნა [[ირანი|ირანში]]. ელჩობის მიზანი იყო დაეშოშმინებინა ირანის ვექილი (გამგებელი) ქერიმ-ხანი, რომელიც ერეკლე II-ის რუსული ორიენტაციის გამო საქართველოში გამოლაშქრებას აპირებდა. ეს დავალება ანდრონიკაშვილმა წარმატებით შეასრულა. [[1778]], როდესაც [[განჯის სახანო]] გაუქმებულ იქნა და მასზე ქართლ-კახეთის სამეფოსა და [[ყარაბაღის სახანო|ყარაბაღის სახანოს]] ერთობლივი მმართველობა დაწესდა, ერეკლე II-მ ანდრონიკაშვილი განჯის მმართველად დანიშნა. [[1785]] განჯაში აჯანყებამ იფეთქა, ერეკლე II-მ ჩააქრო აჯანყება და ანდრონიკაშვილი საქართველოში გამოიწვია.

ანდრონიკაშვილს ეკუთვნის [[პოემა]] "მიჯნურთ ბადე", რომელშიც მოთხრობილია ფრანგისტან ჭაბუკისა და გულბაჰრ მზეთუნახავის სიყვარულის ამბავი. პოემა დაწერილია 16-[[მარცვალი|მარცვლიანი]] [[შაირი|შაირით]], ცალკეული ეპიზოდები და პოეტური სამკაულები ნასესხებია [[ვეფხისტყაოსანი|"ვეფხისტყაოსნიდან"]], [[ვისრამიანი|"ვისრამიანიდან"]] და [[ბარამგულანდამიანი|"ბარამგულანდამიანიდან"]].



[[კატეგორია:ქართველები]]
[[კატეგორია:ქართველი პოლიტიკური მოღვაწეები]]
[[კატეგორია:ქართველი მწერლები]] 
[[კატეგორია:გარდაცვლილი 1792]]
