'''ადენაუერი, კონრად''' (* [[5 იანვარი]]. [[1876]], [[კელნი]] ―  † [[19 აპრილი]]. [[1967]], [[რენდორფი]], [[ბონი]]ს მახლობლად ), გერმანიის სახემწიფო მოღვაწე. განათლებით იურისტი. 1917-33 კელნის ობერბურგომისტრი, 1920-32 [[პრუსია | პრუსიის]] სახელმწიფო საბჭოს თავმჯდომარე, კათოლიკური [["ცენტრის" პარტია | პარტია "ცენტრის"]] ერთ-ერთი ლიდერი. [[ქრისტიანულ-დემოკრატიული კავშირი]]ს პარტიის დამაარსებელი და მისი თავმჯდომარე 1949-იდან. აქტიურად მონაწილეობდა გერმანიის სეპარატიული სახელმწიფოს ( გფრ ) ჩამოყალიბებასა და მისი კონსტიტუციის შემუშავებაში. ადენაუერი მჭიდროდ იყო დაკავშირებული გერმანიისა და უცხოეთის მონოპოლიებთან. 1949-63 იყო ფედერალური [[კანცლერი]], ერთდროულად 1951-55 საგარეო საქმეთა მინისტრი. [[1955]] ეწვია [[საბჭოთა სოციალისტური რესპუბლიკების კავშირი | სსრ კავშირს]]. ამ ვიზიტს მოჰყვა დიპლომატიური ურთიერთობის დამყარება სსრკ-სა და გფრ-ს შორის. ადენაუერის მთავრობამ ხელი მოაწერა [[პარიზის შეთანხმებები 1954 | პარიზის შეთანხმებას]] ( 1954 ). ამ მთავრობის პოლიტიკამ ხელი შეუწყო მილიტარიზმისა და რევანშიზმის აღორძინებას გფრ-ში. ადენაუერის ინიციატივით აიკრძალა [[გერმანიის კომუნისტური პარტია | გერმანიის კომუნისტური პარტიის]] ( [[1956]] ) და სხვა პროგრესული ორგანიზაციების საქმიანობა. ადენაუერის მთავრობა ესწრაფოდა II მსოფლიო ომის შემდგომ ევროპაში დადგენილი საზღვრების გადასინჯვას, ერთიანი იმპერიალისტური გერმანიის სახელმწიფოს აღდგენას [[1937]] საზღვრებში. აშშ-ის რეაქციულ წრეებთან ერთად მომხრე იყო "ძალის პოლიტიკის" გატარებისა სსრკ-სა და სოციალისტური სახელმწიფოების მიმართ. მისი თაოსნობით [[1958]] [[ბუნდესტაგი | ბუნდესტაგმა]] მიიღო გადაწყვეტილება, რომელიც გფრ-ის მთავრობას ანიჭებს უფლებას აღჭურვოს [[ბუნდესვერი]] ატომური და რაკეტული იარაღით.
