[[Image:Konrad Adenauer.jpg|thumb|right|კონრად ადენაუერი]]
'''ადენაუერი, კონრად''' (* [[5 იანვარი]], [[1876]], [[კელნი]] ―  † [[19 აპრილი]], [[1967]], [[რენდორფი]], [[ბონი|ბონის]] მახლობლად), გერმანიის სახელმწიფო მოღვაწე, განათლებით იურისტი. 1917-33 წლებში იყო კელნის ობერბურგომისტრი, 1920-32 - [[პრუსია|პრუსიის]] სახელმწიფო საბჭოს თავმჯდომარე, კათოლიკური [["ცენტრის" პარტია|პარტია "ცენტრის"]] ერთ-ერთი ლიდერი. 1933 წელს თანამდებობიდან გადაყენებულ იქნა ნაცისტური მთავრობის მიერ. შემდგომი პერიოდი გაატარა კათოლიკურ მონასტერში. II მსოფლიო ომის დასრულების შემდეგ დაუბრუნდა პოლიტიკურ მოღვაწეობას. [[ქრისტიანულ-დემოკრატიული კავშირი|ქრისტიანულ-დემოკრატიული კავშირის]] პარტიის დამაარსებელი და მისი თავმჯდომარე 1949-იდან. აქტიურად მონაწილეობდა დასავლეთ გერმანიის სახელმწიფოს (გფრ) ჩამოყალიბებასა და მისი კონსტიტუციის შემუშავებაში. ადენაუერი მჭიდროდ იყო დაკავშირებული გერმანიისა და უცხოეთის მონოპოლიებთან. 1949-63 იყო ფედერალური [[კანცლერი]], ერთდროულად 1951-55 საგარეო საქმეთა მინისტრი. [[1955]] ეწვია [[საბჭოთა სოციალისტური რესპუბლიკების კავშირი|სსრ კავშირს]]. ამ ვიზიტს მოჰყვა დიპლომატიური ურთიერთობის დამყარება სსრკ-სა და გფრ-ს შორის. ადენაუერის მთავრობამ ხელი მოაწერა [[პარიზის შეთანხმებები 1954 | პარიზის შეთანხმებას]] ([[1954]]). ამ მთავრობის პოლიტიკამ ხელი შეუწყო გფრ-ის ეკონომიკური და სამხედრო ძლიერების აღორძინებას. ადენაუერის ინიციატივით აიკრძალა [[გერმანიის კომუნისტური პარტია | გერმანიის კომუნისტური პარტიის]] ([[1956]]) საქმიანობა. ადენაუერის მთავრობა ესწრაფოდა II მსოფლიო ომის შემდგომ ევროპაში დადგენილი საზღვრების გადასინჯვას, ერთიანი გერმანიის სახელმწიფოს აღდგენას [[1937]] საზღვრებში. აშშ-ის პოლიტიკურ წრეებთან ერთად მომხრე იყო "ძალის პოლიტიკის" გატარებისა სსრკ-სა და სოციალისტური ბლოკის სხვა სახელმწიფოების მიმართ. მისი თაოსნობით [[1958]] [[ბუნდესტაგი|ბუნდესტაგმა]] მიიღო გადაწყვეტილება, რომელიც გფრ-ის მთავრობას ანიჭებს უფლებას აღჭურვოს [[ბუნდესვერი]] ატომური და რაკეტული იარაღით.


[[კატეგორია:გერმანელები]]
[[კატეგორია:დაბადებული  1876]]
[[კატეგორია:გარდაცვლილი  1967]]
[[bg:Конрад Аденауер]]
[[ca:Konrad Adenauer]]
[[da:Konrad Adenauer]]
[[de:Konrad Adenauer]]
[[en:Konrad Adenauer]]
[[eo:Konrad ADENAUER]]
[[es:Konrad Adenauer]]
[[fi:Konrad Adenauer]]
[[fr:Konrad Adenauer]]
[[he:קונרד אדנאואר]]
[[id:Konrad Adenauer]]
[[it:Konrad Adenauer]]
[[ja:コンラート・アデナウアー]]
[[nds:Konrad Adenauer]]
[[nl:Konrad Adenauer]]
[[nn:Konrad Adenauer]]
[[no:Konrad Adenauer]]
[[pl:Konrad Adenauer]]
[[pt:Konrad Adenauer]]
[[ro:Konrad Adenauer]]
[[sv:Konrad Adenauer]]
[[uk:Аденауер Конрад]]
[[zh:康纳德·阿登纳]]
