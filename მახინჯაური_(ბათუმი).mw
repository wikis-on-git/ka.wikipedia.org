'''მახინჯაური''' - [[დაბა]] [[ხელვაჩაურის რაიონი|ხელვაჩაურის რაიონში]], აჭარაში. მდებარეობს [[შავი ზღვა|შავი ზღვის]] სანაპიროზე, ქალაქ [[ბათუმი|ბათუმიდან]] 6 კმ-ის დაშორებით. მახინჯაური ზღვისპირა კლიმატური და ბალნეოლოგიური კურორტია. ძირითადი სამკურნალო ფაქტორია თალასოთერაპია. არის მინერალური წყაროებიც, რომლებსაც იყენებენ სხვადასხვა დაავადებების სამკურნალოდ. დაბის სტატუსი მიენიჭა [[1959]] წელს. მოსახლეობა 3,4 ათასი (2002). დაბაში არის კულტურის, განათლების და ჯანდაცვის დაწესებულებები.


[[კატეგორია:საქართველოს დაბები]]
