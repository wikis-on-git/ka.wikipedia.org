'''ბაკურ II''', მატიანე [["მოქცევაჲ ქართლისაჲ" |"მოქცევაჲ ქართლისაჲს"]]  ცნობით, ქართლის 28-ე [[მეფე]], მეფე [[მირიან III| მირიანის ]]ძის [[რევი | რევის]] შვილი. მეფობდა მირიანის გარდაცვალების შემდეგ, IV საუკუნის II ნახევარში. [["ქართლის ცხოვრებაში"]]  ბაკურ II იხსენიება არაბიზებული ფორმით - ბაქარ, წარმოდგენილის ქართლის 25-ე მეფედ და მეფე მირიანის ძედ. [["ქართლის ცხოვრება" | "ქართლის ცხოვრების"]]  მიხედვით, უფლისწულობაში ბაკურ II იმპერატორ კონსტანტინეს წაუყვანია მძევრალ [[ბიზანტია | ბიზანტიაში]], ქართლის გაქრისტიანების შემდეგ კი სამშობლოში დაუბრუნებია ქართლში გამეფების შემდეგ ბაკურ II-მ ქრისტიანად მოაქცია კავკასიელთა უმრავლესობა, მამამისს გაუქრისტიანებელი რომ დარჩა. ბაკურ II-ს მტრობა ჰქონდა [[სომხები |  სომხებთან]], რომლებიც ცდილობდნენ ქართლის სამეფო ტახტზე ბაკურის ძმის რევისა და [[თრდატ]] სომეხთა მეფის ასულის სალომეს შვილის გამეფებას. მაგრამ ბაკურ II-მ შეძლო სომხების დამარცხება [[ჯავახეთი | ჯავახეთში]] და მათი განდევნა. ამის შემდეგ ბაკურ II-მ [[სპარსეთი | სპარსეთისა]] და [[ბიზანტია | ბიზანტიის]] მეფეების შუამდგომლობით თავის ძმისწულებსა და რძალს სალომეს შემდეგი შინაარსის ხელწერილი ("ხელით-წერილი") დაადებინა: ვიდრე იქნებიან ბაქარის შთამომავლები, რომლებსაც შეეძლებათ მეფობა, რევის შთამომავლები მათ მეფობაში არ უნდა შეეცილონ. ბაკურ II-მ მთელი თავისი ცხოვრება "დიდსა სარწმუნოებასა შინა აღასრულნა, და განამრავლნა მღვდელნი და დიაკონნი ყოველსა ქართლსა და რანსა ეკლესიათა მსახურებად". როგორც "მოქცევაჲ ქართლისაჲ", ისე  "ქართლის ცხოვრება" ბაკურ II-ს მიაწერს წილკნის ეკლესიის შენებას.

[[კატეგორია:ქართველები]]
