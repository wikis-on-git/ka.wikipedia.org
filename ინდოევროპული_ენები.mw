[[ინდოევროპული ენები]] - მსოფლიოში ერთ-ერთი ყველაზე გავრცელებული [[ენათა ოჯახები|ენათა ოჯახი]]. ისინი წარმოდგენილი არიან დედამიწის ყველა კონტინენტზე. ინდოევროპულ ენებზე მოლაპარაკეთა რიცხვი 2,5 მილიარდს აღემატება. ინდოევროპულ ენებს მიეკუთვნება 400-ზე მეტი ენა, რომელთაგან ქვემოთ ჩამოთვლილი 9 ენა 100 მილიონზე მეტ მოლაპარაკეს ითვლის. ესენია: [[ბენგალური ენა|ბენგალური]], [[გერმანული ენა|გერმანული]], [[ესპანური ენა|ესპანური]], [[ინგლისური ენა|ინგლისური]], [[პორტუგალიური ენა|პორტუგალიური]], [[რუსული ენა|რუსული]], [[სპარსული ენა|სპარსული]], [[ფრანგული ენა|ფრანგული]], [[ჰინდი]].


==ისტორია==


ინდოევროპული ენები წარმოსდგებიან ერთი საერთო წინარე ენისაგან, რომელთა მატარებელნი ცხოვრობდნენ 8-10 ათასი წლის წინ. არსებობს რამდენიმე ჰიპოთეზა ამ ენის წარმოშობის ადგილის შესახებ - ასახელებენ აღმოსავლეთ ევროპას, წინა აზიას, სხვა რაიონებს ევროპისა და აზიის შესაყართან.   ერთ-ერთი ჰიპოთეზის თანახმად, წინარე ინდოევროპული ენა დაახლოებით 8 ათასი წლის გამოეყო ხეთურ ენას, რომელიც გავრცელებული იყო მცირე აზიაში. 


==სტრუქტურა==


ინდოევროპულ ენებს ტრადიციულად 10 დიდ ჯგუფად ყოფენ.  აქ წარმოდგენილია ეს ჯგუფები დალაგებული ისტორიული რიგით, მათი პირველი დამოწმების შესაბამისად: 


*'''[[ანატოლიური ენები]]''' - ისტორიულად დამოწმებულია ძვ. წ. მე-18 ს-დან. ამჟამად მხოლოდ მკვდარ ენებს აერთიანებს, რომელთაგან აღსანიშნავია ხეთური ენა.

*'''[[ინდოირანული ენები]]''' - წარმოსდგებიან საერთო პროტო-ინდოირანული ენისაგან. იყოფა ინდოარიულ და ირანულ ენებად.

*'''[[ბერძნული ენა]]''' - ფრაგმენტული ჩანაწერები მიკენურისა გვხვდება ძვ. წ. მე-14 ს-დან. ჰომეროსი თარიღდება ძვ. წ. მე-8 ს-ით. ამჟამად წარმოდგენილია ერთი ენით.

*'''[[იტალიკური ენები]]''' - დადასტურებულია ძვ. წ. 1-ლი ათასწლეულიდან. იყოფა ოსკო-უმბრიულ, ლათინურ-ფალისკურ და რომანულ ენებად.

*'''[[კელტური ენები]]''' - წარწერები გალურ ენაზე დადასტურებულია ძვ. წ. მე-6 ს-ით, ხოლო ძველ ირლანდიურ ენაზე - ახ. წ.  მე-6 ს-ით.

*'''[[გერმანული ენები]]''' - ტექსტები რუნული დამწერლობით ცნობილია მე-2 საუკუნიდან, ხოლო გოთურით - მე-4 საუკუნიდან. იყოფა ჩრდილოეთის, აღმოსავლეთის და დასავლეთის ქვეჯგუფებად.

*'''[[სომხური ენა]]''' - დამოწმებულია მე-5 საუკუნიდან. წარმოდგენილია ერთი ენით.

*'''[[ტოხარული ენები]]''' - დამოწმებულია მე-6 საუკუნიდან, ტოხარელების ენა ორი დიალექტით. ამჟამად მკვდარი ენაა.

*'''[[ბალტო-სლავური ენები]]''' - იყოფა ორ ქვეჯგუფად: სლავური და ბალტიური. პირველი მათგანი დამოწმებულია მე-9 საუკუნეში საეკლესიო სლავონურ ტექსტებში, მეორე - მე-14 საუკუნეში.

*'''[[ალბანური ენა]]''' - დამოწმებულია მე-16 საუკუნეში. სავარაუდოა მისი კავშირები ილირიულთან, დაკურთან და თრაკიულთან.


გარდა აქ ჩამოთვლილი ენებისა, ინდოევროპულ ენებად მიიჩნევა რიგი მკვდარი ენებისა, რომლებიც ნაკლებად არიან შესწავლილი. მათ რიცხვს მიეკუთვნება: ილირიული, მესაპური, ფრიგიული, თრაკიული, ძველი მაკედონური, დაკური და სხვა.

[[კატეგორია:მსოფლიოს ენები]]
[[კატეგორია:ინდოევროპული ენები]]

[[af:Indo-Europees]]
[[ar:&#1607;&#1606;&#1583;&#1608;&#1571;&#1608;&#1585;&#1576;&#1610;&#1577;]]
[[be:&#1030;&#1085;&#1076;&#1072;&#1101;&#1118;&#1088;&#1072;&#1087;&#1077;&#1081;&#1089;&#1082;&#1110;&#1103; &#1084;&#1086;&#1074;&#1099;]]
[[bg:&#1048;&#1085;&#1076;&#1086;&#1077;&#1074;&#1088;&#1086;&#1087;&#1077;&#1081;&#1089;&#1082;&#1080; &#1077;&#1079;&#1080;&#1094;&#1080;]]
[[ca:Llengües indoeuropees]]
[[da:Indoeuropæiske sprog]]
[[de:Indoeuropäische Sprachen]]
[[en:Indo-European languages]]
[[et:Indoeuroopa keeled]]
[[es:Lenguas Indoeuropeas]]
[[eo:Hindeuxropa lingvaro]]
[[fr:Langues indo-européennes]] 
[[hr:Indoeuropska jezi&#269;na porodica]]
[[hu:Indoeurópai nyelvcsalád]]
[[nds:Indoeuropääsche Spraken]]
[[nl:Indo-Europese talen]]
[[ja:&#12452;&#12531;&#12489;&#12539;&#12520;&#12540;&#12525;&#12483;&#12497;&#35486;&#26063;]]
[[la:Linguae Indoeuropaeae]]
[[jbo:xinjoiropno bangu]]
[[pl:J&#281;zyki indoeuropejskie]]
[[pt:Línguas indo-européias]]
[[ro:Limbile indo-europene]]
[[ru:&#1048;&#1085;&#1076;&#1086;&#1077;&#1074;&#1088;&#1086;&#1087;&#1077;&#1081;&#1089;&#1082;&#1080;&#1077; &#1103;&#1079;&#1099;&#1082;&#1080;]]
[[fi:Indoeurooppalaiset kielet]]
[[sv:Indoeuropeiska språk]]
[[th:&#3616;&#3634;&#3625;&#3634;&#3585;&#3621;&#3640;&#3656;&#3617;&#3629;&#3636;&#3609;&#3650;&#3604;-&#3618;&#3641;&#3650;&#3619;&#3648;&#3611;&#3637;&#3618;&#3609;]]
[[uk:&#1030;&#1085;&#1076;&#1086;&#1108;&#1074;&#1088;&#1086;&#1087;&#1077;&#1081;&#1089;&#1100;&#1082;&#1110; &#1084;&#1086;&#1074;&#1080;]]
[[vi:H&#7879; ngôn ng&#7919; &#7844;n-Âu]]
[[zh:&#21360;&#27431;&#35821;&#31995;]]
