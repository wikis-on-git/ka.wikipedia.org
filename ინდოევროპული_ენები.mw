[[ინდოევროპული ენები]] - მსოფლიოში ერთ-ერთი ყველაზე გავრცელებული [[ენათა ოჯახები|ენათა ოჯახი]]. ისინი წარმოდგენილი არიან დედამიწის ყველა კონტინენტზე. ინდოევროპულ ენებზე მოლაპარაკეთა რიცხვი 2,5 მილიარდს აღემატება. ინდოევროპულ ენებს მიეკუთვნება 400-ზე მეტი ენა, რომელთაგან ქვემოთ ჩამოთვლილი 9 ენა 100 მილიონზე მეტ მოლაპარაკეს ითვლის. ესენია: [[ბენგალური ენა|ბენგალური]], [[გერმანული ენა|გერმანული]], [[ესპანური ენა|ესპანური]], [[ინგლისური ენა|ინგლისური]], [[პორტუგალიური ენა|პორტუგალიური]], [[რუსული ენა|რუსული]], [[სპარსული ენა|სპარსული]], [[ფრანგული ენა|ფრანგული]], [[ჰინდი]].


==ისტორია==


ინდოევროპული ენები წარმოსდგებიან ერთი საერთო წინარე ენისაგან, რომელთა მატარებელნი ცხოვრობდნენ 8-10 ათასი წლის წინ. არსებობს რამდენიმე ჰიპოთეზა ამ ენის წარმოშობის ადგილის შესახებ - ასახელებენ აღმოსავლეთ ევროპას, წინა აზიას, სხვა რაიონებს ევროპისა და აზიის შესაყართან. ერთ-ერთი ჰიპოთეზის თანახმად, [[წინარე ინდოევროპული ენა]] დაახლოებით 8 ათასი წლის გამოეყო ხეთურ ენას, რომელიც გავრცელებული იყო [[მცირე აზია|მცირე აზიაში]]. 


==სტრუქტურა==


ინდოევროპულ ენებს ტრადიციულად 10 დიდ ჯგუფად ყოფენ. აქ წარმოდგენილია ეს ჯგუფები დალაგებული ისტორიული რიგით, მათი პირველი დამოწმების შესაბამისად: 


*'''[[ანატოლიური ენები]]''' - ისტორიულად დამოწმებულია ძვ. წ. მე-18 ს-დან. ამჟამად მხოლოდ მკვდარ ენებს აერთიანებს, რომელთაგან აღსანიშნავია [[ხეთური ენა]].

*'''[[ინდოირანული ენები]]''' - წარმოსდგებიან საერთო პროტო-ინდოირანული ენისაგან. იყოფა [[ინდოარიული ენები|ინდოარიულ]] და [[ირანული ენები|ირანულ ენებად]].

*'''[[ბერძნული ენა]]''' - ფრაგმენტული ჩანაწერები მიკენურისა გვხვდება ძვ. წ. მე-14 ს-დან. [[ჰომეროსი]] თარიღდება ძვ. წ. მე-8 ს-ით. ამჟამად წარმოდგენილია ერთი ენით.

*'''[[იტალიკური ენები]]''' - დადასტურებულია ძვ. წ. 1-ლი ათასწლეულიდან. იყოფა [[ოსკო-უმბრიული ენები|ოსკო-უმბრიულ]], [[ლათინურ-ფალისკური ენები|ლათინურ-ფალისკურ]] და [[რომანული ენები|რომანულ ენებად]].

*'''[[კელტური ენები]]''' - წარწერები [[გალური ენა|გალურ ენაზე]] დადასტურებულია ძვ. წ. მე-6 ს-ით, ხოლო ძველ ირლანდიურ ენაზე - ახ. წ.  მე-6 ს-ით.

*'''[[გერმანული ენები]]''' - ტექსტები [[რუნული დამწერლობა|რუნული დამწერლობით]] ცნობილია მე-2 საუკუნიდან, ხოლო [[გოთური ენა|გოთურით]] - მე-4 საუკუნიდან. იყოფა ჩრდილოეთის, აღმოსავლეთის და დასავლეთის ქვეჯგუფებად.

*'''[[სომხური ენა]]''' - დამოწმებულია მე-5 საუკუნიდან. წარმოდგენილია ერთი ენით.

*'''[[ტოხარული ენები]]''' - დამოწმებულია მე-6 საუკუნიდან, ტოხარელების ენა ორი დიალექტით. ამჟამად მკვდარი ენაა.

*'''[[ბალტო-სლავური ენები]]''' - იყოფა ორ ქვეჯგუფად: [[სლავური ენები|სლავური]] და [[ბალტიური ენები|ბალტიური]]. პირველი მათგანი დამოწმებულია მე-9 საუკუნეში საეკლესიო სლავონურ ტექსტებში, მეორე - მე-14 საუკუნეში.

*'''[[ალბანური ენა]]''' - დამოწმებულია მე-16 საუკუნეში. სავარაუდოა მისი კავშირები [[ილირიული ენა|ილირიულთან]], [[დაკური ენა|დაკურთან]] და [[თრაკიული ენა|თრაკიულთან]].


გარდა აქ ჩამოთვლილი ენებისა, ინდოევროპულ ენებად მიიჩნევა რიგი მკვდარი ენებისა, რომლებიც ნაკლებად არიან შესწავლილი. მათ რიცხვს მიეკუთვნება: ილირიული, [[მესაპური ენა|მესაპური]], [[ფრიგიული ენა|ფრიგიული]], თრაკიული, [[ძველი მაკედონური ენა|ძველი მაკედონური]], დაკური და სხვა.

[[კატეგორია:მსოფლიოს ენები]]
[[კატეგორია:ინდოევროპული ენები|*]]
[[af:Indo-Europees]]
[[ar:هندوأوربية]]
[[be:Індаэўрапейскія мовы]]
[[bg:Индоевропейски езици]]
[[ca:Llengües indoeuropees]]
[[da:Indoeuropæiske sprog]]
[[de:Indoeuropäische Sprachen]]
[[en:Indo-European languages]]
[[eo:Hindeuxropa lingvaro]]
[[es:Lenguas Indoeuropeas]]
[[et:Indoeuroopa keeled]]
[[fi:Indoeurooppalaiset kielet]]
[[fr:Langues indo-européennes]] 
[[hr:Indoeuropska jezična porodica]]
[[hu:Indoeurópai nyelvcsalád]]
[[ja:インド・ヨーロッパ語族]]
[[jbo:xinjoiropno bangu]]
[[la:Linguae Indoeuropaeae]]
[[nds:Indoeuropääsche Spraken]]
[[nl:Indo-Europese talen]]
[[pl:Języki indoeuropejskie]]
[[pt:Línguas indo-européias]]
[[ro:Limbile indo-europene]]
[[ru:Индоевропейские языки]]
[[sv:Indoeuropeiska språk]]
[[th:ภาษากลุ่มอินโด-ยูโรเปียน]]
[[uk:Індоєвропейські мови]]
[[vi:Hệ ngôn ngữ Ấn-Âu]]
[[zh:印欧语系]]
