{|border=0 cellpadding=10 width=100%
|- bgcolor=whitesmoke
|<small>საკუთარ სახელს "'''ჯვარი'''" აქვს სხვა მნიშვნელობებიც. იხილეთ: [[ჯვარი]]
|}</small>
[[სურათი:ისრაელი.jpg|thumb|]]
'''ჯვრის მონასტერი''' ''იერუსალიმში'', შუა საუკუნეების ქართული რელიგიური და კულტურულ-საგანმანათლებლო ცენტრი საზღვარგარეთ, პალესტინაში (ახლანდელი [[ისრაელი]]). დააარსა ქართველმა მოღვაწემ გიორგი-პროხორე შავშელმა საქართველოს სამეფო კარის მხარდაჭერითა და დახმარებით XI საუკუნის 30-50-იან წლებში. მდებარეობდა იერუსალიმოს სამხრეთ-დასავლეთით  (ახლა ქალაქის გაზრდის გამო მის ფარგლებში მოექცა). გადმოცემით მონასტრის ადგილას მოჭრილი ხისგან გააკეთეს ჯვარი, რომელზეც თითქოს ქრისტე აცვეს. ჯვრის მონასტერი პალესტინის ქართულ სავანეთა აღიარებული ცენტრი გახდა. 1071 იერუსალიმის აღებისას, მონასტერი დაარბიეს და ნაწილობრივ დაანგრიეს თურქ-სელჩუკებმა. XII საუკუნის დამდეგს მეფე [[დავით IV|დავით IV აღმაშენებლის]] მხარდაჭერით აღადგინეს, განაახლეს და მოხატეს. ეგვიპტის სულთნის სალადინის (სალაჰ ალ-დინი) მიერ იერუსალიმის დაპყრობის ([[1187]]) შემდეგ მონასტერი კვლავ მძიმე მდგომარეობაში აღმოჩნდა. [[თამარი|თამარის]] მეფობის ხანაში (1184-1213) არაერთხელ გაუწიეს დამარება, ხოლო [[1192]] წელს საგანგებო ელჩობა მიავლინეს მისი მატერიალური და უფლებრივი მდგომარეობის გასაუმჯობესებლად. საქართველოს სამხედრო-პოლიტიკური და ეკონომიკური პოტენცია მნიშვნელოვნად განაპირობებდა ჯვრის მონასტრის პრივილეგიების შენარჩუნებასა და მის შემდგომ დაწინაურებას. 1272 წელს მონასტერი ჩამოერთვათ ქართველებს და მეჩეთად გადაკეთდა. 1305 მეფე [[დავით VIII|დავით VIII-ის]] მცდელობით იგი ქართველებს დაუბრუნდა. მონასტერი არადგინეს და განაახლეს. 1400 ჯვრის მონასტერი კვლავ დაარბიეს. XV საუკუნეში მონასტერს მატერიალური დახმარება გაუწიეს [[ზაზა ფანასკერტელ-ციციშვილი|ზაზა ფანასკერტელ-ციციშვილმა]] და [[მზეჭაბუკი|მზეჭაბუკ]] [[ათაბაგი|ათაბაგმა]]. მონასტერში აღმშენებლობითი საქმიანობა გააჩაღა სერაპიონ კუმურდოელმა, [[1516]]-იდან, მას შემდეგ, რაც პალესტინა ოსმალებმა დაიკავეს, მონასტერს ნაწილობრივ შეეკვეცა უფლებები. XVII საუკუნეში ქართველთა ყურადღება ჯვრის მონასტრისადმი გაიზარდა. 40-იან წლებში აქ დიდი აღდგენითი სამუშაოები ჩაატარა [[ჩოლოყაშვილი, ნიკოლოზ|ნიკოლოზ ჩოლოყაშვილმა]] (''ნიკიფორე ირბახი''). სამეგრელოს მთავრის [[ლევან II დადიანი|ლევან II დადიანის]] მატერიალური დახმარებით შეაკეთა მთავარი ტაძარი, მოახატვინა კედლები, გუმბათი და სხვა. [[1684]] წელს დავალიანებული მონასტერი დაიხსნა ქართლის მეფე [[გიორგი XI|გიორგი XI-მ]]. XVII საუკუნის დასასრულს ჯვრის მონასტერი სხვა ქართულ სავანეებთან ერთად [[იერუსალიმის საპატრიარქო|იერუსალიმის საპატრიარქოს]] დაექვემდებარა. 1855 აქ ბერძნული სასულიერო სემინარია გაიხსნა (მოქმედებდა 1908-მდე). ბერძნული სამღვდელოება ჩქმალავდა ჯვრის მონასტრის ქართულ კულტურასთან კავშირსა და ქართველთა მოღვაწეობის ფაქტებს, ფრესკები საგანგებოდ შეათეთრეს. 1948-1958 წლებში მონასტრის ტერიტორიაზე ისრაელის ჯარის ნაწილი იდგა. 1960 წელს ჯვრის მონასტერში იმყოფებოდა [[იერუსალიმის სამეცნიერო ექსპედიცია|საქართველოს სსრ მეცნიერებათა აკადემიის ექსპედიცია]] (ი. აბაშიძე, ა. შანიძე, გ. წერეთელი).


ჯვრის მონასტერში დაარსებისთანავე გაიშალს ლიტერატურულ-საგანმანათლებლო მუშაობა, რომელიც ჯერ კიდევ გიორგი-პროხორემ წამოიწყო. აქ მოღვაწეობდნენ მწიგნობრები და კალიგრაფები: მიქაელ დვალი, იოანე დვალი, შავი იოანე, გაბრიელ საყვარელი (XI ს.), მიქაელ გვირგვინის ძე (XII ს.). ტრადიციის გადმოცემით, აქ ყოფილა [[არსენ იყალთოელი]], [[ნიკოლოზ I გულაბერისძე]], ერთხანს თითქოს აქ მოღვაწეობდა [[შოთა რუსთაველი|შოთა რუსთაველიც]] (2006 წლამდე მთავარ ტაძარში სვეტზე შემონახული იყო მისი ფრესკული პორტრეტი, XII-XIII საუკუნეების მიჯნა). ჯვრის მონასტერში შეიქმნა უცნობ ავტორთა ჰაგიოგრაფიული თხზულებანი [[პროხორეს ცხოვრება|"პროხორეს ცხოვრება"]], "ლუკას წამება" (XIV ს.), [[ნიკოლოზ დვალის მარტვილობა|"ნიკოლოზ დვალის მარტვილობა"]] და სხვა. შედგა კრებულები, გამრავლდა ხელნაწერები. ჯვრის მონასტერიფართოდ არის აღწერილი და სესწავლილი (ტ. გაბაშვილი, გ. ავალიშვილი, ნ. ჩუბინაშვილი, პ. უსპენსკი, რ. ჟანენი, კ. კეკელიძე, გ. ფერაძე, ბ. თარხნიშვილი, კ. სალია, ე. მეტრეველი და სხვა). აქაურ ქართულ ხელნაწერთა უმდიდრესი კოლექციის ნაწილი 1888 აღწერა ა. ცაგარელმა, 1902 წელს ნ. მარმა, 1924-1926 წლებში რ. ბლეიკმა. ჩვენამდე მოღწეული ხელნაწერების ძირითადი ნაწილი ახლა იერუსალიმის საპატრიარქო ბიბლიოთეკაშია დაცული, ხოლო ზოგიერთი სინის მთაზე, თბილისში, ქუთაისში, სანქტ-პეტერბურგში, ვენაში, პარიზში, ლონდონში, ვაშინგტონში და სხვაგან.

ჯვრის მონასტერი მაღალი ზღუდით შემოვლებული ხუროთმოძღვრული კომპლექსია. ზღუდის შიგნით სამ- და ოთხსართულიანი სხვადასხვა დანიშნულების ნაგებობებია. მთავარი ტაძრის გუმბათი ეყრდნობა ოთხ სვეტზე ამოყვანილ თარებს.


<gallery>
სურათი:I-060.jpg
სურათი:I-058.jpg
სურათი:I-055.jpg
სურათი:I-054.jpg
სურათი:ჯვრის მონასტერი.jpg
სურათი:I-050.jpg
სურათი:I-049.jpg
</gallery>

[[კატეგორია:ქართული მონასტრები]]
[[en:Monastery of the Cross]]
