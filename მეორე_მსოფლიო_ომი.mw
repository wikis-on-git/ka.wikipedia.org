[[სურათი:WWII-surati.jpg|thumb|right|250px|]]
'''მეორე მსოფლიო ომი''' ყველაზე მასშტაბური და სისხლისმღვრელი კონფლიქტი იყო კაცობრიობის ისტორიაში. 

[[აზია|აზიაში]] ის დაიწყო [[მეორე იაპონია-ჩინეთის ომი|მეორე იაპონია-ჩინეთის ომით]] [[1937]] წლის [[7 ივლისი|7 ივლისს]] და [[ევროპა|ევროპაში]] [[გერმანია|გერმანიის]] თავდასხმით [[პოლონეთი|პოლონეთზე]] [[1939]] წლის [[1 სექტემბერი|1 სექტემბერს]]. საომარი მდგომარეობა ევროპაში დამთავრდა [[1945]] წლის [[8 მაისი|8 მაისის]] [[ვერმახტი|ვერმახტის]] კაპიტულაციით და აზიაში [[1945]] წლის [[2 სექტემბერი|2 სექტემბერს]] [[იაპონია|იაპონიის]] კაპიტულაციით.

მეორე მსოფლიო ომის განმავლობაში გერმანია, [[იტალია]] და იაპონია აწარმოებდნენ დამპყრობლურ ომებს მსოფლიოს მრავალი ქვეყნის წინააღმდეგ. მათი მთავარი მოწინააღმდეგეები იყვნენ: [[საფრანგეთი]], [[დიდი ბრიტანეთი]] და [[ჩინეთის რესპუბლიკა]], [[რიბენტროპ-მოლოტოვის პაქტი|რიბენტროპ-მოლოტოვის პაქტის]] დარღვევის შემდეგ [[სსრკ|საბჭოთა კავშირი]] და იაპონიის [[პერლ-ჰარბორზე თავდასხმა|პერლ-ჰარბორზე თავდასხმის]] შემდეგ [[აშშ|ამერიკის შეერთებული შტატები]].

მეორე მსოფლიო ომის ძირითადი ბრძოლის ადგილი იყო: აზია, [[წყნარი ოკეანე|წყნარი ოკეანის აუზი]], ევროპა და [[აფრიკა|ჩრდილოეთ აფრიკა]]. საომარი შეტაკებები მიმდინარეობდნენ აგრეთვე [[ჩრდილოეთი ამერიკა|ჩრდილოეთ ამერიკაში]] ''([[არქტიკა]])'' [[ალასკა|ალასკასა]] და [[გრენლანდია|გრენლანდიაზე]], ახლო აღმოსავლეთში - [[ერაყი|ერაყსა]] და [[ირანი|ირანში]], აღმოსავლეთ აფრიკაში - [[ეთიოპია|ეთიოპიასა]] და [[სომალი|სომალიში]], აგრეთვე [[სამხრეთი ამერიკა|სამხრეთ ამერიკაში]] ''( [[სურინამი|სურინამის]] დაპყრობა )'', [[ტიბეტი|ტიბეტში]] ''( ტოლსტოი-დოლანის მისია )'' და [[ანტარქტიდა|ანტარქტიდაზეც]] კი ''( ოპერაცია ტაბარინი )''.

[[სურათი:Second world war europe animation small.gif|thumb|250px|ომის მსვლელობა ევროპაში (ანიმაცია)]]
მეორე მსოფლიო ომმა იმსხვერპლა [[მეორე მსოფლიო ომში დაღუპულები|60 მილიონამდე]] ადამიანის სიცოცხლე, დათ შორის 20 მილიონამდე მშვიდობიანი მოსახლის. ომის გაჟღენთილი იყო მძლავრი იდეოლოგიზმით, რამაც ურიცხვი [[სამხედრო დანაშაული]] და მშვიდობიან მსახლეობაზე სისტემატიური ძალადობა გამოიწვია, რომელიც ხშირად [[გენოციდი|გენოციდშიც]] კი გადაიზარდა. 


=== მეორე მსოფლიო ომის პირველი პერიოდი (1939 წლის 1 სექტემბერი - 1941 წლის 21 ივნისი)=== 

[[image:250px-WWII Poland Invasion 1939-09-01.jpg|thumb|rigth|პოლონეთზე თავდასხმა]]
მეორე მსოფლიო ომი დაიწყო [[1939]] წლის [[1 სექტემბერი|1 სექტემბერს]] ფაშისტური გერმანიის  [[პოლონეთი|პოლონეთზე]] თავდასხმით ([[პოლონეთის კამპანია 1939]]). [[3 სექტემბერი|3 სექტემბერს]] [[დიდი ბრიტანეთი|დიდმა ბრიტანეთმა]] და  [[საფრანგეთი|საფრანგეთმა]] ომი გამოუცხადეს გერმანიას. ინგლის-საფრანგეთის კოალიციაში შედიოდნენ აგრეთვე მათი [[დომინიონი|დომინიონები]] და [[კოლონიები და კოლონიური პოლიტიკა|კოლონიები]].
პოლონეთის არმიაზე გადამწყვეტი უპირატესობით გერმანიის ფაშისტთა სარდლობამ სწრაფად მიაღწია დასახეულ მიზანს. გმირულმა წინააღმდეგობამ ვერ იხსნა პოლონეთი დამარცხებისაგან. ამ კატასტროფის ერთ-ერთი ძირუთადი მიზეზი იყო პოლონეთის მმართველი ზედაფენის ავანტურისტული, ანტისაბჭოთა პოლიტიკა. [[1940]] წლის [[9 აპრილი|9 აპრილს]] გერმანიის არმია ომის გამოუცხადებლად შეიჭრა [[დანია|დანიასა]] და [[ნორვეგია|ნორვეგიაში]] ([[ნორვეგიის ოპერაცია 1940]]). ინგლისისა და საფრანგეთის ჯარებმა ვერ გაუწიეს ეფექტური წინააღმდეგობა გერმანიის ამ სამხედრო აქციას.

ჯერ კიდევ ნორვეგიის ოკუპაციის დამთავრებამდე ფაშისტური გერმანიის სამხედრო-პოლიტიკური ხელმძღვანელობა შეუდგა გეგმა "გელბის" რეალიზაციას, რომელიც ითვალისწინებდა ელვისებურ შეჭრას საფრანგეთში ([[საფრანგეთის კამპანია 1940]]). გერმანელთა სატანკო ნაწილებმა გაარღვიეს ფრანგთა თავდაცვა სედანის რაიონში და 20 მაისს ლამანშამდე მიაღწიეს. 14 მაისს დანებდა ნიდერლადების შეიარაღებული ძალები. [[ბელგია|ბელგიის]] არმია, ბრიტანელთა საექსპედიციო ძალები და საფრანგეთის არმიის ნაწილი მოწყვეტილი აღმოჩნდნენ აღმოსავლეთ ფლანდრიაში. 28 მაისს დანებდა ბელგიის არმია, თუმცა მოხერხდა დიუნკერკის ([[დიუნკერკის ოპერაცია]]) რაიონში ალყაშემორტყმული ინგლისის [[ჯარი|ჯარებისა]] და საფრანგეთის ჯარების ნაწილის [[ევაკუაცია]] დიდ ბრიტანეთში. 10 ივნისს საფრანგეთის მთავრობამ დატოვა [[პარიზი]]. საფრანგეთის არმიამ ისე დაყარა იარაღი, რომ არ ამოუწურავს წინააღმდეგობის გაწევის ყველა საშუალება. 14 ივნისს გერმანიის ჯარებმა უბრძოლველად აიღეს პარიზი. [[1940]] წლის 22 ივნისს ხელმოწერილ იქნა აქტი საფრანგეთის კაპიტულაციის შესახებ ([[კომპიენის დაზავება 1940]]).
[[image:180px-Adolf Hitler in Paris.jpg|thumb|left|ადოლფ ჰიტლერი პარიზში, 1940]]
[[1940]] წლის 10 ივნისს დიდი ბრიტანეთისა და საფრანგეთის წინააღმდეგ ომში იტალია ჩაება. იტალიის ჯარებმა აგვისტოში ხელთ იგდეს ბრიტანეთის [[სომალი]], [[კენია|კენიისა]] და [[სუდანი|სუდანის]] ნაწილი; სექტემბრის შუა რიცხვებში ლიდიიდან შეიჭრნენ [[ეგვიპტე|ეგვიპტეში]] და ცდილობდნენ [[სუეცი|სუეცისაკენ]] გაჭრას, მაგრამ [[1940]] წლის დეკემბერში უკუგდებულ იქნენ ინგლისის ჯარების მიერ. [[1940]] წლის ოქტომბერში იტალიელები შეეცადნენ შეჭრილიყვნენ [[ალბანეთი|ალბანეთიდან]] [[საბერძნეთი|საბერძნეთში]], მაგრამ ისინი საბერძნეთის არმიამ მოიგერია. [[1941]] დასაწყისში ჩრდილოეთ [[აფრიკა|აფრიკაში]] გადაისროლეს გერმანელთა ე. წ. აფრიკული კორპუსი გენერალ [[რომელი, ერვინ|ე. რომელის]] მეთაურობით. იტალია-გერმანიის ჯარები გადავიდნენ [[შეტევა|შეტევაზე]] და აპრილის II ნახევარში მიაღწიეს [[ლიბია]]-ეგვიპტის საზღვრამდე. 

[[სურათი:WWIIPreHistory.png|thumb|right|250px|ომის წინა პერიოდი 1935-1939]]
საშიშროებამ, რომელიც დიდ ბრიტანეთს საფრანგეთის დამარცხების შემდეგ დაემუქრა, ხელი შეუწყო მიუნხენელ კაპიტულანტთა იზოლაციას და ინგლისელი ხალხის ძალთა კონსოლოდაციას. [[ჩერჩილი, უინსტონ|უ. ჩერჩილის]] მთავრობა, რომელმაც [[1940]] წლის 10 მაისს შეცვალა [[ჩემბერლენი, ნევილ|ნ. ჩემბერლენის]] მთავრობა, უფრო ეფექტური [[თავდაცვა|თავდაცვის]] ორგანიზებას შეუდგა. [[1940]] აგვისტოს დაიწყო გერმანიის [[ავიაცია|ავიაციის]] მასირებული თავდასხმა დიდი ბრიტანეთის ქალაქებზე ([[ინგლისისათვის ბრძოლა 1940-1941]]). ამავე დროს გააქტიურდა გერმანიის სამხედრო-საზღვაო ძალების მოქმედება [[ატლანტის ოკეანე|ატლანტის ოკეანეში]]. გერმანიის მთავრი ყურადღება მიმართული იყო აღმოსავლეთისაკენ. ამზადებდა რა ომს სსრკ-ის წინააღმდეგ, ფაშისტური გერმანია 1941 გაზაფხულზე შეიჭრა ([[ბალკანეთის კამპანია 1941]]); 2 მარტს გერმანიის ჯარები შევიდნენ [[ბულგარეთი|ბულგარეთში]], რომელიც ბერლინის პაქტს შეუერთდა. 18 აპრილისთვის ოკუპირებულ იქნა [[იუგოსლავია]], ხოლო 29 აპრილისთვის - საბერძნეთის კონტინენტური ნაწილი. მაის-ივნისში სამხედრო-საჰაერო ოპერაციის შედეგად ფაშისტური გერმანიის ჯარებმა ხელთ იგდეს კუნძული [[კრეტა]]. 

ომის I პერიოდის ბოლოსათვის დასავლეთისა და ცენტრალური ევროპის თითქმის ყველა ქვეყანა ან ოკუპირებულ იქნა ფაშისტური გერმანიისა და იტალიის მიერ, ან მათზე დამოკიდებული აღმოჩნდა. დაწყებული მსოფლიო ომის პირობებში საბჭოთა ხალხმა პარტიის ხელმთღვანელობით ტიტანური მუშაობა ჩაატარა მოსალოდნელი აგრესიის მოსაგერიებლად. მასობრივი არმიის შექმნის უზრუნველსაყოფად [[1939]] წლის 1 სექტემბერს მიღენულ იქნა კანონი საყოველთაო სამხედრო ვალდებულების შესახებ. [[1941]] შუა ხანისათვის საბჭოთა შეიარაღებული ძალები [[1939]] შედარებით გაიზარდა 2,8-ჯერ და გადააჭარბა 5 მლნ. კაცს.

===ფინეთ-საბჭოთა კავშირის ზამთრის ომი (1939-1940)===

[[1939]] წლის [[30 ნოემბერი|30 ნოემბერს]] [[წითელი არმია|წითელმა არმიამ]] [[მარშალი|მარშალ]] [[მერეცკოვი, კირილ|კირილ მერეცკოვის]] მეთაურობით გადალახა [[ფინეთი|ფინეთის]] საზღვარი 950 კმ-ის სიგანეზე. 1.500 [[ტანკი|ტანკითა]] და 3.000 [[თვითმფრინავი|თვითმფრინავით]] შეარაღებული წითელი არმია სწრაფ გამარჯვებას ელოდა, მაგრამ ფინელებმა შეუპოვარი წინააღმდეგობა გაუწიეს თავდამსხმელებს და დიდი ზიანი მიაყენეს. წითელმა არმიამ 200.000-მდე ჯარისკაცი დაკარგა, მაშინ როცა ფინეთის დანაკარგი 25.000-ს არ აღემატებოდა.

ამ ომში ფინეთს ფარულად სამხედრო დახმარებას უწევდა [[შვეცია]], ისე რომ მის მიერვე გამოცხადებული საერთაშორისო ნეიტრალიტეტი არ დაერღვია. ფინეთს საომარ მხარდაჭერას პირდებოდნენ [[დიდი ბრიტანეთი]] და [[საფრანგეთი]], მაგრამ საქმე აქამდე არ მისულა. [[1940]] წლის [[12 მარტი|12 მარტს]] ფინეთსა და საბჭოთა კავშირს შორის ხელი მოეწერა საზავო ხელშეკრულებას, რომლის ძალითაც [[კარელია|კარელიის]] ნაწილი და ნახევარკუნძული [[პეჩენგა|კალასტაიანსაარენტო]] ''(დღ. პეჩენგა)'' გადაეცა [[სსრკ]]-ს. დაკარგული ტერიტორიების დაბრუნების მიზნით ფინეთმა [[1941]] წელს, საბჭოთა კავშირზე [[გერმანია|გერმანიის]] თავდასხმის შემდეგ, [[სსრკ]]-თან საომარი მოქმედებები განაახლა.


=== მეორე მსოფლიო ომის მეორე  პერიოდი  (1941 წლის 22 ივნისი - 1942 წლის 18 ნოემბერი) ===

[[სურათი:RusFeldz41-42.jpg|thumb|right|250px|აღმოსავლეთ ფრონტი 1941-1942 წ.წ.]]
1941 წლის 22 ივნისს ფაშისტური გერმანია ვერაგულად თავს დაესხა საბჭოთა კავშირს.დაიწყო [[დიდი სამამულო ომი]] საბჭოთა კავშირისა ([[1941]]-[[1945]]), რომელიც მეორე მსოფლიო ომის უმნიშვნელოვანეს ეტაპად იქცა.

სსრკ-ის ჩაბმამ ომში გამოიწვია მსოფლიოში [[ფაშიზმი|ფაშიზმის]] წინააღმდეგ მებრძოლ ძალთა [[კონსოლიდაცია]]. [[1941]] წლის 12 ივლისს დაიდო შეთანხმება სსრკ-სა და დიდ ბრიტანეთს შორის გერმანიის წინააღმდეგ ომში ერთობლივი მოქმედების შესახებ. 2 აგვისტოს მიღწეულ იქნა შეთანხმება აშშ-თან სამხედრო-ეკონომიური თანამშრომლობისა და სსრკ-დმი მატერიალური დახმარების შესახებ. 14 აგვისტოს გამოქვეყნდა [[ატლანტიკის ქარტია]]. [[1941]] წლის 29 სექტემბერი - 1 ოქტომბერი შედგა [[მოსკოვის თათბირები|მოსკოვის თათბირი]] სსრკ-ის, დიდ ბრიტანეთისა და აშშ-ის მონაწილეობით. 1941 აგვისტო-სექტემბერში საფუძველი ჩაეყარა [[ანტიჰიტლერული კოალიცია|ანტიჰიტლერულ კოალიციას]]. ფაშისტურმა გერმანიან სსრკ-ის წინააღმდეგ დაძრა თავისი სამხედრო ძალების ძირითადი ნაწილი. სსრკ-ს ომი გამოუცხადეს აგრეთვე [[უნგრეთი|უნგრეთმა]],  [[რუმინეთი|რუმინეთმა]],  [[იტალია|იტალიამ]] და [[ფინეთი|ფინეთმა]].

[[წითელი არმია|წითელი არმიის]] ბრძოლამ თავიდანვე უდიდესი გავლენა იქონია მეორე მსოფლიო ომის მსვლელობაზე. წითელმა არმიამ აიძულა ჰიტლერული სარდლობა საბოლოოდ აეღო ხელი "ელვისებური ომის" დოქტრინაზე. ჰიტლერელთა განადგურებას [[მოსკოვის ბრძოლაში 1941-1942]] (1941 წლის 30 სექტემბერი - 1942 წლის 20 აპრილი) მსოფლიო ისტორიული მნიშვნელობა ჰქონდა. 1941 წლის 7 დეკემბერს იაპონიამ [[პერლ-ჰარბორი|პერლ-ჰარბორში]] ამერიკის სამხედრო-საზღვაო ბაზაზე მოულოდნელი თავდასხმით დაიწყო ომი აშშ-ის წინააღმდეგ. 1941 ნოემბერში ფაშისტურ სახელმწიფოთა "ანტიკონტერნული პაქტი" გაგრძელდა 5 წლით. 1941 წლის 11 დეკემბერს გერმანიამ, იტალიამ და იაპონიამ ხელი მოაწერეს შეთანხმებას, რომლის ძალითაც მათ აშშ-ისა და დიდი ბრიტანეთის წინააღმდეგ უნდა ებრძოლათ "გამარჯვებამდე" ([[წყნარი ოკეანის კამპანია 1941-1945]]). ფაშისტური გერმანიის ჯარების ძირითადი ნაწილის გადასროლამ სსრკ-გერმანიის ფრონტზე მნიშვნელოვნად გააუმჯობესა ბტირანეთის შეიარაღებული ძალების მდგომარეობა [[ხმელთაშუა ზღვა|ხმელთაშუა ზღვის]] აუზში და ჩრდილოეთ აფრიკაში. 1941 წლის ზაფხულში ხმელთაშუა ზღვაზე ბრიტანეთის [[ფლოტი]] და [[ავიაცია]] მტკიცედ გაბატონდა.



=== მეორე მსოფლიო ომის მესამე პერიოდი  (1942 წლის 19 ნოემბერი - 1943 დეკემბერი) ===

III პერიოდი ხასიათდება საომარ მოქმედებათა მასშტაბებისა და დაძაბულობის ზრდით. ფაშისტური გერმანიის მესვეურები ყველა საშუალებით ცდილობდნენ გამარჯვების მიღწევას სსრკ-ზე. ფაშისტური დიქტატურის რეჟიმმა უკიდურესობამდე გააძლიერა ექსპლუატაცია, რეპრესიები და ძარცვა ოკუპირებული ქვეყნების რესურსების მაქსიმალური გამოყენების მიზნით. ფაშისტური გერმანიისათვის მუშაობდა თითქმის მთელი ევროპის მრეწველობა, სოფლის მეურნეობა და ტრანსპორტი. 1942 ნოემბერში 267 [[დივიზია|დივიზიიდან]] და 5 [[ბრიგადა (სამხედრო)|ბრიგადიდან]], რომელიც გერმანიას ჰყავდა, 192 დივიზია (71%) და 5 ბრიგადა მოქმედებდა წითელი არმიის წინააღმდეგ. გარდა ამისა, სსრკ-გერმანიის ფრონტზე იბრძოდა გერმანიის სატელიტთა 66 დივიზია და 13 ბრიგადა. ამ პერიოდშიც მეორე მსოფლიო ომის მთავარ ფრონტად კვლავ სსრკ-გერმანიის ფრონტი რჩებოდა. 
[[სურათი:Stalingrad6.jpg|thumb|left|ბრძოლები სტალინგრადთან]]
1942 წლის 19 ნოემბერს დაიწყო საბჭოთა ჯარების [[კონტრშეტევა]] სტალინგრადთან ([[სტალინგრადის ბრძოლა 1942-1943]]). 1943 წელს კურსკთან ბრძოლებში ([[კურსკის ბრძოლა 1943]])ფაშისტური გერმანიის ჯარების განადგურების შედეგად მოხდა ძირითადი გარდატეხა მეორე მსოფლიო ომის მსველობაში. ფაშისტური გერმანია იძულებული გახდა გადასულიყო სტრატეგიულ თავდაცვაზე. საბჭოთა არმიამ დაიწყო ფართო შეტევა მთელ ფრონტზე. [[1943]] [[ზაფხული|ზაფხულსა]] და [[შემოდგომა|შემოდგომაზე]] გაათავისუფლეს [[დონბასი]] და მარცხენა ნაპირის [[უკრაინა]], გადალახეს [[დნეპრი]] და დაიწყო [[ბელორუსია|ბელორუსიის]] განთავისუფლება. 1942 შემოდგომიდან ერთგვარად გააქტიურდა დიდი ბრიტანეთი და აშშ-ის სამხედრო მოქმედება. [[1942]] ოქრომბრის ბოლოს დაიწყო ინგლისის მე-8 არმიის (სარდალი გენერალი [[მონტგომერი, ალამაინელი|მონტგომერი]]) შეტევა ჩრდილოეთ აფრიკაში. ელ-ალამაინის ბრძოლაში ([[1942]] წლის 23 ოქტომბერი-4 ნოემბერი) გამარჯვების შემდეგ ინგლისის ჯარები 3 თვის განმავლობაში უტევდნენ გენერალ-ფელდმარშალ რომელის ჯარებს აფრიკის ჩრდილოეთ სანაპიროს გასწცრივ და გავიდნენ [[ტუნისი | ტუნისის]] სამხრეთ საზღვართან. [[1942]] წლის 8 ნოემბერს დაიწყო ამერიკა-ინგლისის საექსპედიციო ძალების (150 ათ.) გადასხმა საფრანგეთის ჩრდილოეთ აფრიკაში. მალე მოკავშირეებმა დაიკავეს [[მაროკო]], [[ალჟირი]], შევიდნენ ტუნისში. [[1943]] ზაფხულში მოკავშირეთა ჯარებმა დაიკავეს კუნძილი [[სიცილია]]. სექტემბერს გადასხეს საზღვაო დესანტები [[აპენინი ნახევარ კუნძული|აპენინის  ნახევარ კუნძულზე]] ([[იტალიის კამპანია 1943-1945]]).
საბჭოთა არმიის გამარჯვებები ხელს უწყობდა ევროპის ხალხთა ანტიფაშისტური ბრძოლის აღმავლობას. 

ომის III პერიოდში მოხდა არსებითი ცვლილებები [[წყნარი ოკეანე|წყნარ ოკეანესა]] და [[აზია|აზიაში]] მებრძოლ მხარეთა ძალთა თანაფარდობაში. [[1943]] განმავლობაში ამერიკის ჯარები გადასხდნენ [[ახალი გვინეა|ახალ გვინეაზე]], განდევნეს იაპონელები [[ალეუტი|ალეუტის]] კუნძულებიდან, საგრძნობი ზარალი მიაყენეს იაპონიის სამხედრო და სავაჭრო ფლოტს.



=== მეორე მსოფლიო ომის მეოთხე პერიოდი (1944 წლის 1 იანვარი - 1945 წლის 8 მაისი) ===

ამ პერიოდის უმნიშვნელოვანესი სამხედრო-პოლიტიკური მოვლენები გაპირობებული იყო ანტიფაშისტური კოალიციის სამხედრო და ეკონომიური ძლიერების ზრდით, საბჭოთა შეიარაღებელი ძალების სულ უფრო მძლავრი დარტყმით და ევროპაში მოკავშირეთა მოქმედების აქტივიზაციით.
[[image:721px-Yalta summit 1945 with Churchill, Roosevelt, Stalin- jalta.jpg|thumb|right|ყირიმის კონფერენცია]] 
1944 დასაწყისში 315 დივიზიისა და 10 ბრიგადიდან, რომელიც ფაშისტურ გერმანიას ჰყავდა, 198 დივიზია და 6 ბრიგადა სსრკ-გერმანიის ფრონტზე იბრძოდა. დიდი სამამულო ომის მსვლელობამ ცხადყო, რომ სსრკ-ს საკუთარი ძალებით შეეძლო ფაშისტურ გერმანიაზე გამარჯვების მოპოვება და ევროპის განთავისუფლება ფაშისტური უღლისაგან. 1944 ზაფხულისათვის საერთაშორისო და სამხედრო ვითარება ისეთი იყო, რომ მე-2 ფრონტის გახსნის შემდგომ დაყოვნებას შედეგად მოჰყვებოდა მთელი ევროპის განთავისუფლება სსრკ-ის ძალებით. ასეთმა პერსპექტივამ აიძულა აშშ-ისა და დიდი ბრიტანეთის მმართველი წრეები დაეჩქარებინათ შეჭრა დასავლეთ ევროპაში [[ლა-მანში|ლა-მანშის]] მხრიდან. მოკავშირეებს ძალთა აბსოლუტური უპირატესობა გააჩნდათ. 2 წლის სამზადისის შემდეგ, 1944 წლის 6 ივნისს დაიწყო [[ნორმანდიის სადესანტო ოპერაცია 1944|ნორმანდიის სადესანტო ოპერაცია]]. 1944 წლის 19 აგვისტოს პარიზში დაიწყო აჯანყება. მოკავშირეთა ჯარების მისვლის მომენტისათვის დედაქალაქი უკვე [[ფრანგები|ფრანგი]]  პატრიოტების ხელში იყო. უდიდესი შეტევითი ოპერაციებით აღინიშნა 1944 [[ზაფხული]] და [[შემოდგომა]]. 1944 [[ბელორუსიის ოპერაცია 1944| ბელორუსიის ოპერაციის]] შედეგად განთავისუფლდა [[ბელორუსია]] და [[ლიტვია|ლიტვიის]] სსრ მნიშვნელოვანი ნაწილი. საბჭოთა ჯარებმა პოლონეთის I არმიის ნაწილებთან ერთად დაიწყეს პოლონეთის განთავისუფლება. რუმინეთის მშრომელებმა კომუნისტური პარტიის ხელმძღვანელობით 1944 წლის 23 აგვისტოს დაამხეს  [[ანტონესკუ, იონ|ი. ანტონესკუს]] სამხედრო-ფაშისტური დიქტატურა, 9 სექტემბერს აჯანყების შედეგად ბულგარეთში დაემხო მონარქისტული ფაშისტური რეჟიმი და შეიქმნა სამამულო ფრონტის მთავრობა, რომელმაც ომი გამოუცხადა გერმანიას. 29 აგვისტოს დაიწყო სლოვაკიის შეიარაღებული აჯანყება ფაშისტური დამპყრობთა წინააღმდეგ. საბჭოთა ჯარებმა 20 სექტემბერს დაიწყეს ჩეხოსლოვაკიის განთავისუფლება. ამავე დროს [[იუგოსლავია|იუგოსლავიის]] სახალხო-განმათავისუფლებელი არმიის ნაწილებმა საბჭოთა არმიის აქტიური მონაწილეობით 20 ოქტომბერს გაათავისუფლეს [[ბელგრადი]]. 1944 გერმანიის დამპყრობთაგან  განთავისუფლდა ნორვეგიის ჩრდილოეთ-აღმოსავლეთის რაიონი. 1945 დასაწყისისათვის ფაშისტური გერმანია ეკონომიური და სამხედრო რესურსები გამოიფიტა. 1944 შუა ხანიდან ნედლეულის ძირითადი წყაროების დაკარგვის გამო სწრაფად ეცემოდა სამხედრო წარმოება. მიუხედავად ამისა, ფაშისტების მმართველ ხროვას ანტიჰიტლერულ კოალიციაში განხეთქილების იმედი ჰქონდა და ომის გაჭიანურებას ცდილობდა. 1944 წლის 16 დეკემბერს ფაშისტურმა ჯარებმა დაიწყეს კონტრშეტევა [[არდენების ოპერაცია 1944-1945|არდენში]]. ინგლის-ამერიკის მთავრობებმა საბჭოთა მთავრობას სთხოვეს აღმოსავლეთ ფრონტზე შეტევის დაჩქარება. [[ვისლა-ოდერის ოპერაცია 1945|ვისლა-ოდერის ოპერაციის ]] მსვლელობაში საბჭოთა ჯარებმა გაანადგურეს გერმანიის ფაშისტთა დაჯგუფება ვისლასა და ოდერს შორის, გაანადგურეს 35 დივიზია და მძიმე ზარალი მიაყენეს 25 დივიზიას. [[აღმოსავლეთ პრუსიის ოპერაცია 1945|აღმოსავლეთ პრუსიის ოპერაციის]] (1945)დროს განადგურდა გერმანელთა 25 დივიზია და მძიმე ზარალი განიცადა 12 დივიზიამ. საბჭოთა ჯარებმა იერიშით აიღეს [[კენიგსბერგი]]. 1945 წლის თებერვალ-აპრილის I ნახევარში გაანადგურეს მტრის მსხვილი დაჯგუფებები აღმოსავლეთ [[პომერანია|პომერანიასა]] და [[სილეზია|სილეზიაში]], გაათავისუფლეს [[ბალტიის ზღვა|ბალტიის ზღვის]] სანაპირო დანციგიდან ოდერამდე. გერმანიის წინააღმდეგ მოქმედების კოორდინაციისათვის და ევროპაში ომის შემდეგ წესრიგის დამყარების საკითხებთან დაკავშირებით 1945 წლის 4-11 თებერვალს [[იალტა|იალტაში]] შედგა სსრკ-ის, აშშ-ისა და დიდი ბრიტანეთის ხელმძღვანელთა კონფერენცია ([[ყირიმის კონფერენცია 1945]]).
[[სურათი:180px-Reichstag flag.jpg|thumb|left|გამარჯვების დროშა რაიხსტაგზე]]
ფაშისტური გერმანიის წინააღმდეგობის უკანასკნელი ცენტრი [[ბერლინი]] იყო. 16 აპრილს დაიწყო გრანდიოზული [[ბერლინის ოპერაცია 1945|ბერლინის ოპერაცია]] (1945). [[ჰიტლერი, ადოლფ|ჰიტლერის]] თვითმკვლელობის შემდეგ (30 აპრილი) ადმირალ [[დენიცი, კარლ|დენიცის ]] მეთაურობით შეიქმნა მთავრობა, რომელიც წითელი არმიის წინააღმდეგ ბრძოლის გაგრძელებას ცდილობდა. 6-11 მაისს საბჭოთა არმიებმა ჩაატარეს [[პრაღის ოპერაცია 1945|პრაღის ოპერაცია]] (1945). ფართო ფრონტით შეტევის შედეგად საბჭოთა შეიარაღებულმა ძალებმა დაასრულეს ცენტრალური და სამხრეთ-აღმოსავლეთის ევროპის ქვეყნების განთავისუფლება. 4 მაისს ხელმოწერილ იქნა აქტი გერმანელთა ჯარების დანებების შესახებ ნიდერლანდში, ჩრდილოეთ-დასავლეთ გერმანიაში, შლეზვიგ-ჰოლშტაინსა და დანიაში. 5 მაისს დანებდნენ ფაშისტური ჯარები სამხრეთ და დასავლეთ ავსტრიაში, ბავარიაში, ტიროლში და სხვა რაიონებში. 8 მაისს, შუაღამისას საბჭოთა ჯარების მიერ დაკავებული კარლსჰორსტის გარეუბანში გერმანიის უმაღლესი მთავარსარდლობის წარმომადგენლებმა ფელდმარშალ [[კაიტელი, ვილჰელმ|ვ. კაიტელის]] მეთაურობით ხელი მოაწერეს აქტს ფაშისტური გერმანიის შეიარეღებული ძალების უსიტყვო [[კაპიტულაცია|კაპიტულაციის]] შესახებ. უსიტყვო კაპიტულაცია საბჭოთა მთავრობის დავალებით მიიღო საბჭოთა კავშირის მარშალმა   [[ჟუკოვი, გიორგი|გ. ჟუკოვმა]] აშშ-ის, დიდი ბრიტანეთისა და საფრანგეთის წარმომადგენლებთან ერთად.

===მეორე მსოფლიო ომის მეხუთე პერიოდი (9 მაისი - 2 სექტემბერი 1945) ===
[[სურათი:Konferenz.jpg|thumb|right|პოტსდამის კონფერენცია]] 
აგრესიულ სახელმწიფოთა კოალიციიდან, რომელმაც მეორე მსოფლიო ომი გააჩაღა, 1945 მაისში [[ბრძოლა|ბრძოლას]] მხოლოდ იაპონია განაგრძობდა. 17 ივლისიდან - 2 აგვისტომდე შედგა სსრკ-ის (დელეგაციის მეთაური [[სტალინი, იოსებ|ი. სტალინი]]), აშშ-ის (დელეგაციის მეთაური  [[ტრუმენი, ჰარი|ჰ. ტრუმენი]]) და დიდი ბრიტანეთის (დელეგაციის მეთაური [[ჩერჩილი, უინსტონ|უ. ჩერჩილი]], 28 ივლისიდან - [[ეტლი, კლემენტ|კ. ეტლი]]) მთავრობათა მეთაურების [[პოტსდამის კონფერენცია  1945]] ([[1945]]), მიიღეს გადაწყვეტილება გერმანიის დემილიტარიზაციის , დენაციფიკაციისა და დემოკრატიული გარდაქმნის შესახებ. დიდი ბრიტანეთის, აშშ-ისა და ჩინეთის მთავრობებმა წაუყენეს იაპონიას კაპიტულაციის კონკრეტული პირობები, რომლებიც იაპონიის მთავრობამ  უარყო, სსრკ-მა, რომელმაც 1945 აპრილში მოახდინა სსრკ-იაპონიის ნეიტრალიტეტის შესახებ პაქტის დენონსირება, დაადასტურა მზადყოფნა ჩაბმულიყო ომში იაპონიის წინააღმდეგ.
[[სურათი:180px-Nagasakibomb.jpg|thumb|left|ატომური ბომბი ნაგასაკიში]]
[[6 აგვისტო|6 აგვისტოსა]] და [[9 აგვისტო|9 აგვისტოს]] [[აშშ|აშშ-მა]] ატომური ბომბები ჩამოაგდო [[ჰიროსიმა|ჰიროსიმასა]] და [[ნაგასაკი|ნაგასაკიში]], რის შედეგადაც დაიხოცა და დასახიჩრდა 1/4 მლნ-მდე მშვიდობიანი მცხოვრები. 8 აგვისტოს სსრკ-მა ომი გამოუცხადა იაპონიას. 9 აგვისტოს საბჭოთა [[შეიარაღებული ძალები|შეიარაღებულმა ძალებმა]] დაიწყეს საომარი მოქმედება მანჯურიაში განლაგებული იაპონელთა [[კვანტუნის არმია|კვანტუნის არმიის]] (1,2 მლნ. კაცი) წინააღმდეგ. 10 აგვისტოს იაპონიის წინააღმდეგ ომში ჩაება [[მონღოლეთი|მონღოლეთის სახალხო რესპუბლიკაც]]. საბჭოთა ჯარებმა სწრაფი შეტევით მოკლე დროში გაანადგურეს [[კვანტუნის არმია]] და გაათავისუფლეს ჩრდილოეთ-აღმოსავლეთის ჩინეთის ნაწილი, ჩრდილოეთ კორეა, კუნძული სახალინი და კურილის კინძულები. განთავისუფლებული მანჯურია ეკონომიკურად ჩინეთის ერთ-ერთი ყველაზე განვითარებული რაიონი, გადაიქცა ჩინეთის რევ. ძალების საიმედო სამხედრო-სტრატეგიულ პლაცდარმად. სსრკ-ის ომში ჩაბმამ და კვანტუნის არმიის განადგურებამ დააჩქარა იაპონიის უსიტყვო კაპიტულაცია, რომლითაც [[1945]] წლის  [[2 სექტემბერი|2 სექტემბერს]] დასრულდა მეორე მსოფლიო ომი.


=== მეორე მსოფლიო ომის შედეგები ===
[[სურათი:250px-Gedenkstätte belagerung.JPG|thumb|right|ლენინგრადის (სანქტ-პეტერბურგი) ალყის ხსოვნის ადგილი]] 
მეორე მსოფლიო ომმა უდიდესი გავლენა იქონია კაცობრიობის ბედზე. გერმანია, იტალია და იაპონია გამოეთიშნენ მსოფლიოს, როგორც ძლიერი სახელმწიფოები. [[ევროპა|ევროპაში]] გადამწყვეტი როლი  აშშ და მსოფლიოში ახლად გაბატონებული სსრკ  ჰქონდათ, მის შემდეგ, რაც  1940 გერმანიამ საფრანგეთი დაიპყო, ხოლო დიდი ბრიტანეთი უძლური იყო  დაემარცხა გერმანია. [[ომი|ომში]] მონაწილეობდა 72 [[სახელმწიფო]] (დედამიწის მოსახლეობის 80%). [[ბრძოლა|ბრძოლები]] მიმდინარეობდა 40 სახელმწიფოს ტერიტორიაზე. [[შეიარაღებული ძალები|შეიარაღებულ ძალებში]]  მობილიზებულ იქნა 110 მლნ. კაცი. დაიღუპა 62 მლნ. კაცი (სსრკ - 27 მლნ., გერმანია - 5,25 მლნ., [[პოლონეთი]] - 4,5-6 მლნ., იუგოსლავია - 1,7 მლნ., იაპონია- 1,8 მლნ., აშშ - 318.000, დიდი ბრიტანეთი - 386.000, საფრანგეთი - 810.000, იტალია - 330.000, რუმინეთი - 378.000, უნგრეთი - 420 000, ფინეთი - 84 000), სამხედრო ხარჯები და ზარალი 4 ტრილიონ დოლარს შეადგენდა. 
[[სურათი:Treptow-8.jpg|thumb|left|ბერლინი-ტრეპტო]]
ომს თან სდევდა საშინელი ნგრევა. განადგურდა ათიათასობით [[ქალაქი]] და [[სოფელი]], უბედურება თავს დაატყდა ათეულობით მლნ. ადამიანს. ამ ომში საბოლოოდ განადგურდა [[ფაშიზმი]], როგორც საერთაშორისო იმპერიალიზმის დამკვრელი ძალა. ომმა ცხადყო სოციალიზმისა და სსრკ-ის, მსოფლიოში პირველი სოციალისტური სახელმწიფოს უძლეველობა. ანტიჰიტლერული [[კოალიცია]] გადამწყვეტმა გამარჯვებამ ხელი შეუწყო რევოლუციურ გარდაქმნებს მსოფლიოს მრავალ ქვეყნებში. მეორე მსოფლიო ომის შედეგებმა გაადვილა და დააჩქარა მთელ რიგ ქვეყნებში სახალხო-დემოკრატიული და სოციალისტური რევოლუციების გამარჯვებას. სოციალიზმის გზას დაადგა ევროპის ქვეყნები (100 მლნ. კაცი). კაპიტალისტურ სისტემას ჩამოსცილდა აზიის სახელმწიფოები (1 მლნ. კაცი), სოციალიზმი იქცა მსოფლიო სისტემად. კაპიტალისტურ ქვეყნებში დაჩქარდა ხალხის მასების გარევოლუციურების პროცესი, გაიზარდა კომუნისტური და მუშათა პარტიების გავლენა, მსოფლიო კომუნისტური და მუშათა მოძრაობა ავიდა ახალ, უფრო მაღალ საფეხურზე. სსრკ-მა გადამწყვეტი როლი ითამაშა ფაშისტურ გერმანიაზე გამარჯვებაში.

მეორე მსოფლიო ომი წარმოადგენს უდიდეს ეტაპს სამხედრო ხელოვნების განვითარების ისტორიაში.


[[კატეგორია:მეორე მსოფლიო ომი|*]]
[[კატეგორია:საქართველოს ომები]]

[[af:Tweede Wêreldoorlog]]
[[ang:Ōðru Woruldgūþ]]
[[ar:حرب عالمية ثانية]]
[[ast:Segunda Guerra Mundial]]
[[be:Другая сусьветная вайна]]
[[bg:Втора световна война]]
[[bs:Drugi Svjetski Rat]]
[[ca:Segona Guerra Mundial]]
[[cs:Druhá světová válka]]
[[cy:Yr Ail Ryfel Byd]]
[[da:2. verdenskrig]]
[[de:Zweiter Weltkrieg]]
[[el:Β' Παγκόσμιος Πόλεμος]]
[[en:World War II]]
[[eo:Dua Mondmilito]]
[[es:Segunda Guerra Mundial]]
[[et:Teine maailmasõda]]
[[fa:جنگ جهانی دوم]]
[[fi:Toinen maailmansota]]
[[fr:Seconde Guerre mondiale]]
[[fy:Twadde Wrâldkriich]]
[[ga:An Dara Cogadh Domhanda]]
[[gl:II Guerra Mundial]]
[[he:מלחמת העולם השנייה]]
[[hr:Drugi svjetski rat]]
[[hu:II. világháború]]
[[id:Perang Dunia II]]
[[io:Duesma mondo-milito]]
[[is:Síðari heimsstyrjöldin]]
[[it:Seconda guerra mondiale]]
[[ja:第二次世界大戦]]
[[ko:제2차 세계 대전]]
[[la:Bellum Orbis Terrarum II]]
[[lb:Zweete Weltkrich]]
[[li:Twiede Wereldoorlog]]
[[lt:Antrasis pasaulinis karas]]
[[lv:Otrais pasaules karš]]
[[mk:Втора Светска војна]]
[[ms:Perang Dunia II]]
[[nds:Tweet Weltorlog]]
[[nl:Tweede Wereldoorlog]]
[[nn:Andre verdskrigen]]
[[no:Andre verdenskrig]]
[[pl:II wojna światowa]]
[[pt:Segunda Guerra Mundial]]
[[ro:Al Doilea Război Mondial]]
[[ru:Вторая мировая война]]
[[scn:Secunna guerra munniali]]
[[sh:Drugi svetski rat]]
[[simple:World War II]]
[[sk:Druhá svetová vojna]]
[[sl:Druga svetovna vojna]]
[[sr:Други светски рат]]
[[sv:Andra världskriget]]
[[th:สงครามโลกครั้งที่สอง]]
[[tr:II.Dünya Savaşı]]
[[uk:Друга світова війна 1939-45]]
[[vi:Đệ nhị thế chiến]]
[[wa:Deujhinme guere daegnrece]]
[[zh:第二次世界大战]]
