[[სურათი:WWII-surati.jpg|thumb|right|250px|]]
[[სურათი:Second world war europe animation small.gif|thumb|250px|ომის მსვლელობა ევროპაში (ანიმაცია)]]
'''მეორე მსოფლიო ომი''' ყველაზე მასშტაბური და სისხლისმღვრელი კონფლიქტი იყო კაცობრიობის ისტორიაში. 

[[აზია|აზიაში]] ის დაიწყო [[მეორე იაპონია-ჩინეთის ომი|მეორე იაპონია-ჩინეთის ომით]] [[1937]] წლის [[7 ივლისი|7 ივლისს]] და [[ევროპა|ევროპაში]] [[გერმანია|გერმანიის]] თავდასხმით [[პოლონეთი|პოლონეთზე]] [[1939]] წლის [[1 სექტემბერი|1 სექტემბერს]]. საომარი მდგომარეობა ევროპაში დასრულდა [[1945]] წლის [[8 მაისი|8 მაისის]] [[ვერმახტი|ვერმახტის]] კაპიტულაციით, ხოლო აზიაში -- [[1945]] წლის [[2 სექტემბერი|2 სექტემბერს]] [[იაპონია|იაპონიის]] კაპიტულაციით.

მეორე მსოფლიო ომის განმავლობაში გერმანია, [[იტალია]] და იაპონია აწარმოებდნენ დამპყრობლურ ომებს მსოფლიოს მრავალი ქვეყნის წინააღმდეგ. მათი მთავარი მოწინააღმდეგეები იყვნენ: [[საფრანგეთი]], [[დიდი ბრიტანეთი]] და [[ჩინეთის რესპუბლიკა]], [[რიბენტროპ-მოლოტოვის პაქტი|რიბენტროპ-მოლოტოვის პაქტის]] დარღვევის შემდეგ [[სსრკ|საბჭოთა კავშირი]] და იაპონიის [[პერლ-ჰარბორზე თავდასხმა|პერლ-ჰარბორზე თავდასხმის]] შემდეგ [[აშშ|ამერიკის შეერთებული შტატები]].

მეორე მსოფლიო ომის ძირითადი ბრძოლის ადგილი იყო: აზია, [[წყნარი ოკეანე|წყნარი ოკეანის აუზი]], ევროპა და [[აფრიკა|ჩრდილოეთ აფრიკა]]. საომარი შეტაკებები მიმდინარეობდა აგრეთვე [[ჩრდილოეთი ამერიკა|ჩრდილოეთ ამერიკაში]] ''([[არქტიკა]])'' [[ალასკა|ალასკასა]] და [[გრენლანდია|გრენლანდიაზე]], ახლო აღმოსავლეთში - [[ერაყი|ერაყსა]] და [[ირანი|ირანში]], აღმოსავლეთ აფრიკაში - [[ეთიოპია|ეთიოპიასა]] და [[სომალი|სომალიში]], აგრეთვე [[სამხრეთი ამერიკა|სამხრეთ ამერიკაში]] ''( [[სურინამი|სურინამის]] დაპყრობა )'', [[ტიბეტი|ტიბეტში]] ''(ტოლსტოი-დოლანის მისია)'' და [[ანტარქტიდა|ანტარქტიდაზეც]] კი ''(ოპერაცია ტაბარინი)''.

მეორე მსოფლიო ომმა იმსხვერპლა [[მეორე მსოფლიო ომში დაღუპულები|60 მილიონამდე]] ადამიანის სიცოცხლე, მათ შორის 20 მილიონამდე მშვიდობიანი მოსახლის. ომის სულისკვეთება გაჟღენთილი იყო მძლავრი იდეოლოგიზმით, რამაც ურიცხვი [[სამხედრო დანაშაული]] და მშვიდობიან მოსახლეობაზე სისტემატიური ძალადობა გამოიწვია, რომელიც [[გენოციდი|გენოციდშიც]] კი გადაიზარდა.
 

==ომისწინა პერიოდი==

===პოლიტიკური ვითარება===
[[სურათი:WWIIPreHistory.png|thumb|right|250px|ომის წინა პერიოდი 1935-1939]]

XX საუკუნის 20-იან და 30-იან წლებში ევროპის ბევრი სახელმწიფო ტოტალიტარული რეჟიმის მმართველობის ქვეშ აღმოჩნდა. [[1922]] წელს [[იტალია|იტალიის]] სათავეში [[მუსოლინი, ბენიტო|ბენიტო მუსოლინი]] და [[ფაშიზმი|ფაშისტური]] პარტია მოექცა. მათი ექსპანსიური საგარეო პოლიტიკის შედეგი იყო [[ეთიოპია|ეთიოპიის]] ([[1936]]) და [[ალბანეთი|ალბანეთის]] ([[1939]]) დაპყრობა იტალიის მიერ.

[[გერმანია|გერმანიაში]] ამ პერიოდში ძლიერდებოდა [[გერმანიის ნაციონალ-სოციალისტური მუშათა პარტია|ნაცისტური პარტია]], რომელმაც საბოლოო გამარჯვებას [[1933]] წლის არჩევნებში მიაღწია და პარტიის ლიდერი, [[ჰიტლერი, ადოლფ|ადოლფ ჰიტლერი]] გერმანიის [[კანცლერი]] გახდა. ჰიტლერის საგარეო პოლიტიკა მიმართული იყო ""[[ვერსალის ზავი|ვერსალის ზავის]]" წინააღმდეგ, მიზნად ისახავდა ე.წ. "[[გროსდოიჩე რაიხი|გროსდოიჩე რაიხის]]" შექმნას და "საარსებო გარემოს" მოპოვებას აღმოსავლეთში.

[[ზაარლანდი|ზაარის მხარის]] ([[1935]]), [[რაინი(მდინარე)|რაინის ოლქის]] ([[1936]]), [[ავსტიის ანშლუსი|ავსტრიის]] ([[1938]]) და [[სუდეტები|სუდეტის მიწების]] ([[1938]]) მიერთებით ჰიტლერმა თავისი გეგმის პირველი ორი პუნქტი მეტ-ნაკლებად შეასრულა. [[დიდი ბრიტანეთი|ინგლისისა]] და [[საფრანგეთი|საფრანგეთის]] დათმობითმა პოლიტიკამ ყოველივე ამას დიდად შეუწყო ხელი. მაშინაც კი, როცა გერმანიამ [[ჩეხეთი]] მთლიანად შეიერთა ([[1939]] წლის ''მარტი'') ინგლისი და საფრანგეთი მხოლოდ პროტესტის ნოტით დაკმაყოფილდნენ. 

ამ მოვლენებიდან მცირე ხნის შემდეგ [[ლიტვა|ლიტვამ]] გერმანიას დაუთმო [[მემელლანდი|მემელის მიწები]], [[სლოვაკეთი]] დამოუკიდებელი დარჩა, თუმცა გერმანიის პატრონაჟის ქვეშ. ძნელი მისახვედრი არ იყო რომ ამ ქვეყნების შემდეგ ჯერი [[პოლონეთი|პოლონეთზე]] მიდგებოდა. ამის საწინააღმდეგოდ პოლონეთის, საფრანგეთის და ინგლისის მთავრობებმა ხელი მოაწერეს ურთიერთდახმარების ხელშეკრულებას.

[[1939]] წლის ''აგვისტოში'' ყველასთვის მოულოდნელად გერმანიამ და [[სსრკ]]-მა ხელი მოაწერეს "ურთიერთთავდაუსხმელობის პაქტს" ''(ე.წ. "[[რიბენტროპ-მოლოტოვის პაქტი]]")'', რომლის საიდუმლო დამატებით პროტოკოლში ზუსტად იყო განსაზღვრული ამ ორი ქვეყნის ტერიტორიული ამბიციები აღმ. ევროპის დაპყრობის შემთხევევაში. პოლონეთი გერმანიასა და სსრკ-ს შორის უნდა გაყოფილიყო, ხოლო [[ბალტიის ქვეყნები]] და [[ფინეთი]] სსრკ-ს "ინტერესების სფეროდ" ცხადდებოდა.

[[იაპონია|იაპონიის]] ექსპანსიური პოლიტიკა XX ს-ის 30-იან წლებში დაიწყო. უმთავრესი ინტერესი [[ჩინეთის რესპუბლიკა]] იყო, რომლის ჩრდილოეთი რეგიონი, [[მანჯურია]], [[1931]] იაპონიის მიერ იქნა ანექსირებული და [[მანჯოუ-გო]]-ს პროტექტორატის სახელით მისი გავლენის ქვეშ იმყოფებოდა. საერთაშორისო პროტესტის გამო იაპონიამ დატოვა "[[ერთა ლიგა]]" [[1933]] წელს და [[1936]] წელს შეუერთდა "[[ანტიკომინტერნის პაქტი|ანტიკომინტერნის პაქტს]]". 

[[1937]] წელს დაიწყო [[მეორე იაპონია-ჩინეთის ომი]]. მეორე მსოფლიო ომის დაწყებამ ევროპაში მას საბაბი მისცა [[ინდოჩინეთი]] დაეპყრო. ამის საპასუხოდ [[აშშ]]-მა და დიდმა ბრიტანეთმა იაპონიას [[ემბარგო]] დაადეს და შეუწყვიტეს ფინანსური დახმარებები. [[1940]] წელს იაპონია შეუერთდა "[[ბერლინი-რომი-ტოკიოს პაქტი|ბერლინი-რომის პაქტს]]". ემბარგოს გამო იაპონიის ეკონომიკა რესურსების დიდ ნაკლებობას განიცდიდა და იმპერატორის სამხედრო წრე ერთადერთ გამოსავალს ამ კრიზისიდან აშშ-ს და ბრიტანეთის წინააღმდეგ ომში ხედავდა.

===ომის მიზნები===

მეორე მსოფლიო ომი ევროპაში იყო [[გერმანია|გერმანიის]] მიერ წამოწყებული დამპყრობლური და გამანადგურებელი ომი აღმოსავლეთში "საარსებო გარემოს" ''([[გერმ.]] „Lebensraum“)'' მოპოვების მიზნით. გერმანიის საგარეო პოლიტიკის სავარაუდო სქემის ძირითადი კომპონენტები იყო:
* კავშირი [[იტალია|იტალიასთან]] და [[იაპონია|იაპონიასთან]];
* ბრძოლა გერმანიისთვის გამანადგურებელი შედეგების მომტან ე.წ. "ებრაულ მსოფლიო შეთქმულების" წინააღმდეგ;
* ანტიბოლშევისტური გამანადგურებელი ბრძოლა აღმოსავლეთში "საარსებო გარემოს" მოპოვებისათვის და დაპყრობილი ტერიტორიების გერმანელებით დასახლება.

გერმანიის საბოლოო მიზანი იყო მსოფლიოში გაბატონებული პოზიციის მოპოვება. ''"გერმანია იქნება მსოფლიოში გაბატონებული ძალა ან საერთოდ არაფერი არ იქნება"'' წერდა [[ჰიტლერი, ადოლფ|ჰიტლერი]] თავის წიგნში "[[მაინ კამპფი]]".

დაპყრობილი [[სსრკ|საბჭოთა კავშირი]] უნდა დაყოფილიყო სხვადასხვა ოლქებად [[რაიხსკომისარი|რაიხსკომისრების]] მმართველობის ქვეშ. აქედან ბელორუსები, უკრაინელები და ბალტიისპირეთის ხალხები "საარსებოდ ვარგისად", ხოლო რუსები კი "დაბალ რასად" იქნენ შეფასებულნი. დაპყრობილი აღმოსავლეთ ევროპა დასახლებული უნდა ყოფილიყო გერმანელი გლეხებით და ჯარისკაცებით, ე.წ. "შეიარაღებული გლეხებით" ''([[გერმ.]] "Wehrbauern")''. [[ნაციზმი|ნაცისტური]] ელიტის განზრახვით აღმოსავლეთ ევროპის ხალხები, მათი სამოქალაქო ელიტის განადგურების შემდეგ, უნდა დარჩენილიყვნენ "გაუნათლებლები, მორჩილნი და გამრჯე" და უმუშავათ გერმანიისათვის.

[[1933]] წლამდე ეს იდეები ანგარიშში სერიოზულად არავის ჩაუგდია, თუმცა ჰიტლერის პოლიტიკა სხვა არაფერი იყო თუ არა ამ გეგმის ეტაპობრივი განხორციელება. [[1936]] წლის აგვისტოში მიღებული "ოთხწლიანი გეგმა" ითვალისწინებდა გერმანიის არმიის და ეკონომიკის საბრძოლო ვითარებისათვის მომზადებას ორი განსხვავებული ვარიანტისათვის: 1) [[1941]]-[[1942]] წ.წ. - გერმანიისათვის პოლიტიკური და სამხედრო თვალსაზრისით არახელსაყრელი ვარიანტი. 2) [[1944]]-[[1945]] წ.წ. - შედარებით ხელსაყრელი ვარიანტი.

[[1937]] წლის [[5 ნოემბერი|5 ნოემბერს]] ჰიტლერმა თავისი გეგემები დაწვრილებით და დაზუსტებით წარუდგინა [[ვერმახტი|ვერმახტის]] გენერალიტეტს ''"(იხ. "[[ჰოსბახის პროტოკოლი]]")''.


==ომის მიმდინარეობა==

===გერმანიის თავდასხმა პოლონეთზე (1939)===
[[სურათი:polonetzetavdasxma.png|thumb|250px|პოლონეთის კამპანია]]

მეორე მსოფლიო ომი ევროპაში გერმანიამ დაიწყო [[1939]] წლის [[1 სექტემბერი|1 სექტემბერს]] 4 საათსა და 45 წუთზე [[ვერმახტის|ვერმახტის]] [[პოლონეთი|პოლონეთზე]] თავდასხმით. თავდასხმის გამართლების მიზნით გერმანულმა მხარემ მოაწყო რამდენიმე ინციდენტი. ყველაზე ცნობილი მათ შორის იყო პოლონურ სამხედრო ფორმებში გამოწყობილი "[[სს]]"-ის წევრების თავდასხმა [[31 აგვისტო|31 აგვისტოს]] რადიოსადგურ [[გლაივიცი|გლაივიცზე]], რომლის დროსაც მათ პოლონურ ენაზე ეთერში გადასცეს პოლონეთის მიერ გერმანიისადმი ომის გამოცხადების ცნობა. 

ომის პირველი გასროლა მოახდინა გერმანულმა სასწავლო გემმა "[[შლეზვიგ-ჰოლშტაინი(გემი) | შლეზვიგ-ჰოლშტაინმა]]". პოლონური არმია რიცხობრივად თანაბარი იყო ვერმახტის, თუმცა ტექნიკური და საბრძოლო ტაქტიკის მხრივ დიდად ჩამორჩებოდა თავდამსხმელებს. პოლონეთის მთავრობა დიდ იმედებს ამყარებდა [[საფრანგეთი|საფრანგეთის]] და [[დიდი ბრიტანეთი|დიდი ბრიტანეთის]] სამხედრო დახმარებაზე, რომელებთანაც მას ე.წ. "გარანტიის პაქტი" ჰქონდა დადებული [[1939]] წლის [[30 მარტი|30 მარტს]]. ბრიტანეთმა და საფრანგეთმა [[3 სექტემბერი|3 სექტემბერს]] ულტიმატუმი წაუყენეს გერმანიას და მოსთხოვეს ჯარების დაუყოვნებლივი გამოყვანა პოლონეთის ტერიტორიიდან. "გარანტიის პაქტის" მიხედვით ინგლის-საფრანგეთს ულტიმატუმის შეუსრულებლობის პირობებში სამხედრო მოქმედებები უნდა დაეწყოთ არაუგვიანეს 15 დღისა. [[ჰიტლერი, ადოლფ|ჰიტლერი]] იმედოვნებდა, რომ დასავლეთის სახელმწიფოები ისეთივე ნეიტრალურ პოზიციას დაიკავებდნენ პოლონეთის მიმართ, როგორიც ეკავათ გერმანიის მიერ [[ჩეხოსლოვაკია|ჩეხოსლოვაკიის]] დაპყრობის და [[ავსტიის ანშლუსი|ავსტიის  აშლუსის]] დროს. გერმანიაზე თავდასხმას ადგილი არ ჰქონია, მიხედავად იმისა რომ პოლონეთის ორივე მოკავშირემ - ინგლისმა და საფრანგეთმა გერმანიას ომი გამოუცხადა.

[[17 სექტემბერი|17 სექტემბერს]] პოლონეთის იმედებს წერტილი დაესვა. [[რიბენტროპ-მოლოტოვის პაქტი|რიბენტროპ-მოლოტოვის პაქტის]] საიდუმლო დამატებითი პროტოკოლის შესაბამისად [[წითელი არმია|წითელმა არმიამ]] მოახდინა პოლონეთის აღმოსავლეთი ნაწილის ოკუპაცია. მიუხედავად ამ ძალადობრივი ფაქტისა ამჯერად ინგლისს და საფრანგეთს [[სსრკ|საბჭოთა კავშირისათვის]] ომი არ გამოუცხადებიათ. იმავე დღეს პოლონეთის მთავრობამ დატოვა ქვეყანა და [[რუმინეთი|რუმინეთს]] შეაფარა თავი. პოლონეთის სამხედრო მარცხი გარდაუვალი იყო.

[[28 სექტემბერი|28 სექტემბერს]] დაეცა პოლონეთის დედაქალაქი [[ვარშავა]], რომელიც [[18 სექტემბერი|18 სექტემბრის]] შემდეგ ვერმახტის ალყაში იყო და განუწყვეტლივ იბომბებოდა. [[29 სექტემბერი|29 სექტემბერს]] გერმანელებმა აიღეს [[მოდინის ციხესიმაგრე|მოდინის ციხესიმაგრეც]].

[[image:WWII_Poland_Invasion_1939-09-01.jpg||180px|thumb|left|პოლონეთზე თავდასხმა]]
[[8 ოქომბერი|8 ოქტომბერს]] [[ბრესტ-ლიტოვსკი|ბრესტ-ლიტოვსკის]] შეთანხმების თანახმად პოლონეთი სადემარკაციო ხაზის საშუალებით გაიყვეს გერმანიამ და სსრკ-მა. გერმანიამ არა მარტო [[ვერსალის ზავი(1918)|ვერსალის ზავით]] დაკარგული ტერიტორიები დაიბრუნა, არამედ [[მესამე რაიხი|მესამე რაიხის]] შემადგენლობაში შევიდა თითქმის მთელი ცენტრალური პოლონეთი ქ. [[ლოძი|ლოძთან]] ერთად. პოლონეთის დანარჩენ ტერიტორიაზე დაარსებულ იქნა [[გენერალ-გუბერნია]].

პოლონეთის დაპყრობას საშინელი შედეგი მოჰყვა მშვიდობიანი მოსახლეობისათვის. უფასო მუშახელის იძულებით სამუშაობზე დეპორტირება ყოველდღიურ მოვლენად იქცა. განსაკუთრებით დაზარალდა პოლონეთის ებრაული მოსახლეობა, რომელთა განადგურებაც გერმანული რასიზმის უმაღლეს მიზანს წარმოადგენდა. იდენტურ "გენოციდს" "კლასობრივი მტრების" წინააღმდეგ აღმოსავლეთ პოლონეთში აწარმოებდა სსრკ-ც.

პოლონეთზე სწრაფი სამხედრო გამარჯვების შემდეგ დამკვიდრდა ტერმინი "ელვისებური ომი" - იგივე "[[ბლიცკრიგი]]" ''([[გერმ.]] Blitzkrieg)'' და იგი გერმანიის სამხედრო ტაკქტიკის განუყოფელ ნაწილად იქცა [[1941]] წლის მიწურულამდე.

===პოზიციური ომი დასავლეთ ფრონტზე (1939)=== 

[[1939]] წლის [[3 სექტემბერი|3 სექტემბერს]] [[საფრანგეთი|საფრანგეთმა]] და [[დიდი ბრიტანეთი|დიდმა ბრიტანეთმა]] ომი გამოუცხადეს [[გერმანია|გერმანიას]]. ამ მიზეზით საფრანგეთმა [[5 სექტემბერი|5 სექტემბერს]] დაიწყო შეზღუდული, უფრო სწორად სიმბოლური შეტევა [[ზაარლანდი|ზაარის მხარეზე]]. გერმანელბმა ყოველგვარი წინააღმდეგობის გარეშე დაიხიეს უკან, გამაგრებული "დასავლეთის კედლის" ''(სამხედრო სიმაგრათა ხაზი)'' უკან. ამის შემდეგ, თუ მხედველობაში არ მივიღებთ ცალკეულ საარტილერიო გასროლებს, საომარ მოქმედებებს დასავლეთის ფრონტზე ადგილი არ ჰქონია. ომის ეს ფაზა ცნობილია "მჯდომარე ომის" სახელით. გერმანიის მხრიდან ადგილი ჰქონდა პროპაგანდისტულ "თავდასხმებს" საფრანგეთის არმიაზე. პლაკატებითა და მეგაფონებით "შეიარაღებული" ვერმახტის კარისკაცები მიმართავდნენ ფრანგებს: "რატომ იბრძვით?" ან "ჩვენ პირველები არ გავისვრით" და ა.შ.

[[27 სექტემბერი|27 სექტემბერს]] [[ჰიტლერი, ადოლფ|ჰიტლერმა]] უბრძანა [[სახმელეთო ჯარების უმაღლესი მთავარსარდლობა|სახმელეთო ჯარების უმაღლესი მთავარსარდლობას]] ("OKH") შეემუშავებინათ თავდასხმითი გეგმა, ე.წ. "ყვითელი შემთხვევა" ''([[გერმ.]] „Fall Gelb“)''. [[29 ოქტომბერი|29 ოქტომბერს]] გეგმა უკვე მზად იყო. იგი მიზნად ისახავდა 2 არმიით [[ბელგია|ბელგიისა]] და [[ნიდერლანდი|ნიდერლანდების]] გავლით [[მოკავშირეები|მოკავშირეთა]] ჯარებზე თავდასხმას და მათ განადგურებას მდ. [[სომი(მდინარე)|სომის]] ჩრდილოეთით.

საბოლოო ჯამში თავდასხმას ადგილი [[1939]] წელს არ ჰქონია. ცუდი ზამთრის პირობებისა და [[პოლონეთი|პოლონეთში]] მოსალოდნელზე მეტი დანაკარგების გამო ჰიტლერმა თავდასხმა ერთიანობაში 29-ჯერ გადადო.

===ფინეთ-საბჭოთა კავშირის ზამთრის ომი (1939-1940)===

[[1939]] წლის [[30 ნოემბერი|30 ნოემბერს]] [[წითელი არმია|წითელმა არმიამ]] [[მარშალი|მარშალ]] [[მერეცკოვი, კირილ|კირილ მერეცკოვის]] მეთაურობით გადალახა [[ფინეთი|ფინეთის]] საზღვარი 950 კმ-ის სიგანეზე. 1.500 [[ტანკი|ტანკითა]] და 3.000 [[თვითმფრინავი|თვითმფრინავით]] შეარაღებული წითელი არმია სწრაფ გამარჯვებას ელოდა, მაგრამ ფინელებმა შეუპოვარი წინააღმდეგობა გაუწიეს თავდამსხმელებს და დიდი ზიანი მიაყენეს. წითელმა არმიამ 200.000-მდე ჯარისკაცი დაკარგა, მაშინ როცა ფინეთის დანაკარგი 25.000-ს არ აღემატებოდა.

ამ ომში ფინეთს ფარულად სამხედრო დახმარებას უწევდა [[შვედეთი]], ისე რომ მის მიერვე გამოცხადებული საერთაშორისო ნეიტრალიტეტი არ დაერღვია. ფინეთს საომარ მხარდაჭერას ჰპირდებოდნენ [[დიდი ბრიტანეთი]] და [[საფრანგეთი]], მაგრამ საქმე აქამდე არ მისულა. [[1940]] წლის [[12 მარტი|12 მარტს]] ფინეთსა და საბჭოთა კავშირს შორის ხელი მოეწერა საზაო ხელშეკრულებას, რომლის ძალითაც [[კარელია|კარელიის]] ნაწილი და ნახევარკუნძული [[პეჩენგა|კალასტაიანსაარენტო]] ''(დღ. პეჩენგა)'' [[სსრკ]]-ს გადაეცა. დაკარგული ტერიტორიების დაბრუნების მიზნით ფინეთმა [[1941]] წელს, საბჭოთა კავშირზე [[გერმანია|გერმანიის]] თავდასხმის შემდეგ, [[სსრკ]]-თან საომარი მოქმედებები განაახლა.

===დანიისა და ნორვეგიის დაპყრობა (1940)===

[[სურათი:Norway-Westront-1940.jpg|thumb|250px|ნორვეგია და დანია(1940)]]
[[1939]] წლის მიწურულში [[გერმანია|გერმანიის]] ეკონომიკამ დიდი ზარალი განიცადა [[საფრანგეთი|ფრანგული]] რკინის მადნის მიწოდების შეწყვეტით. ნეიტრალური [[შვეცია|შვეციის]] მიერ გერმანიის რკინის მადნით უზრუნველყოფა საკმარისი არ იყო, იგი ქვეყნის ეკონომიკის მოთხოვნის მხოლოდ 40% აკმაყოფილებდა. ასევე დიდ როლს გერმანიის ეკონომიკისთვის თამაშობდა [[ფინეთი|ფინური]] ნიკელი, რომელიც შვეციის გავლით [[ნორვეგია|ნორვეგიის]] ქალაქ [[ნარვიკი|ნარვიკიდან]] მიეწოდებოდა გერმანიას. აქედან გამომგდინარე ნორვეგიას დიდი ეკონომიკური და სამხედრო მნიშვნელობა ჰქონდა [[ მესამე რაიხი|მესამე რაიხისთვის]].

[[დიდი ბრიტანეთი]] ცდილობდა ეს სასიცოსხლოდ მნიშვნელოვანლი ეკონომიკური ძარღვი გადაეკეტა გერმანიისათვის. [[1940]] წლის [[5 თებერვალი|5 თებერვალს]] ფრანკო-ბრიტანულმა სამხედრო საბჭომ გადაწყვიტა 4 [[დივიზია|დივიზიის]] ნარვიკში გადასხმა. ბრიტების მიერ განძრახულმა თავდასხმამ ნორვეგიულ პორტზე აიძულა [[ვერმახტის უმაღლესი მთავარსარდლობა]] ცალკე შტაბი შეექმნა ნორვეგიისათვის. [[1 მარტი|1 მარტს]] ჰიტლერმა საბოლოოდ დაამტკიცა ოპერაცია '''"[[ვეზერიუბუნგი]]"'''' ''(ქართ. "წვრთნა ვეზერზე", გერმ. "Weserübung")'', რომელიც მიზნად ისახავდა [[დანია|დანიის]] დაპყრობას და მისი, როგორც სასტარტო პლაცდარმის გამოყენებას ნორვეგიის დასაპყრობად. მარტში უკვე ადგილი ჰქონდა ცალკეულ შეტაკებებს ბრიტანულ საზღვაო ძალებთან.

[[5 აპრილი|5 აპრილს]] მოკავშირეებმა დაიწყეს ნორვეგიის სანაპირო წყლების დანაღმვა ''(ოპერაცია "ვილფრიდი")'' და გეგმავდნენ დამატებით ჯარების ნორვეგიის ტერიტორიაზე გადასხმას. მეორე დღეს, [[6 აპრილი|6 აპრილს]] გერმანულმა მხარემ დაიწყო ოპერაცია "ვეზერიუბუნგის" განხორციელება, რომლის დროსაც მობილიზირებულ იქნა თითქმის მთელი გერმანული ფლოტი და გაგზავნილ იქნა ნარვიკის მიმართულებით.
[[სურათი:Quisling-1.jpg|thumb|left|180px|ვიდკუნ ქუისლინგი]]
[[9 აპრილი|9 აპრილს]] ნარვიკში გადასხდა ვერმახტის სამთო [[ეგერი|ეგერთა]] დივიზია. ბრიტანელები გერმანული დესანტის ნორვეგიაში გადასხმას შეუძლებლად თვლიდნენ და იქ მხოლოდ არმიის პატარ კონტინგენტი ჰყავდათ. ამ გარემოებამ ხელი შეუწყო "ვერმახტს" დანიის უბრძოლველად დაპყრობის შემდგომ უკვე [[10 აპრილი|10 აპრილისათვის]] თითქმის წინააღმდეგობის გაუწევლად აეღო ქალაქები [[სტავანგერი]], [[ტრონდჰაიმი]] და ნარვიკი. [[12 აპრილს]] ბრიტანეთმა სტრატეგიული მოსაზრებებით დაიკავა დანიური [[ფარერის კუნძულები]].

[[13 აპრილი|13 აპრილს]] ოფოტ-ფიორდში ადგილი ჰქონდა მძიმე საზღვაო ბრძოლებს, რომლებშიც ინგლისურმა საზღვაო გამანადგურებლებმა და საბრძოლო გემმა "ვორსპაიტმა" ''([[ინგლისური ენა|ინგ.]] "HMS Warspite")'' შეძლეს ჩაეძირათ ყველა გერმანული საზღვაო გამანადგურებლები, ხოლო უკან დახეული მსუბუქი [[კრეისერი|კრეისერები]] და სატვირთო გემები მოკავშირეთა [[წყალქვეშა ნავი|წყალქვეშა ნავების]] და "სამეფო საჰაერო ძალების" ''(ინგ. Royal Air Force - "RAF")'' მიერ იქნენ განადგურებულნი. [[17 აპრილი|17 აპრილს]] "[[სამეფო ფლოტი|სამეფო ფლოტმა]]" მძლავრი ცეცხლი გაუხსნა "ვერმახტის" პოზიციებს და დაიწყო ჯარების გადასხმა ნორვეგიაში. [[19 აპრილი|19 აპრილისთვის]] დასრულებულ იქნა ბრიტანელი ჯარისკაცების და [[პოლონეთი|პოლონური]] და [[უცხოთა ლეგიონი|უცხოთა ლეგიონის]] შენაერთების გადასხმა.

ამასობაში ხელსაყრელი ამინდის გამო ვერმახტმა შეძლო გაემაგრებინა თავისი პოზიციები ფრონტზე. [[2 მაისი|2 მაისს]] ლუფტვაფეს პილოტებმა საპორტო ქალაქ [[ნამსოსი|ნამსოსთან]] ჩაძირეს ბრიტანული და ფრანგული საიერიშო ხომალდები. იმავე თვეში [[ჩერჩილი, უინსტონ|ჩერჩილმა]] მიიღო გადაწყვეტილება მოკავშირეთა ჯარების ევაკუაციისა ნორვეგიიდან. რისი მიზეზიც გერმანიის სამხედრო წარმატებები იყო საფრანგეთში. სანამ მოკავშირეტა 24.500 კაციანი არმია ნორვეგიას დატოვებდა მათ შეძლეს დროებით აეღოთ ნარვიკი და მისი პორტი გაანადგურეს. [[10 მაისი|10 მაისს]] ნორვეგიის არმიამ იარაღი დაყარა და ამით დასრულდა ოპერაცია "ვეზერიუბუნგი". 

ნორვეგია [[რაიხსკომისარიატი|რაიხსკომისარიატად]] გადაკეთდა, თუმცა ჰიტლერის ნებით შეინარჩუნა დამოუკიდებელი ქვეყნის სტატუსი და გერმანიის გავლენის სფეროდ გამოცხადდა. მომდევნო წლებში ნორვეგია ვერმახტის მიერ ძლიერ იქნა გამაგრებული, ელოდა რა ჰიტლერი მოკავშირეთა სავარაუდო დესანტს. [[1942]] წლის თებერვალში გერმანიამ ნორვეგიის სათავეში [[ქუისლინგი, ვიდკუნ|ვიდკუნ ქუისლინგის]] მარიონეტული მთავრობა დასვა.

===დასავლეთ ფრონტი (1940)===
[[სურათი:Norway-Westront-1940.jpg|thumb|250px|დასავლეთ ფრონტი (1940)]]
დასვლეთ ფრონტი გერმანიის მხრიდან გამაგრაბული იყო "ზიგფრიდის" ''([[გერმანული ენა|გერმ.]] "Siegfried")'' , ხოლო საფრანგეთის მხრიდან "მაჟინოს" ''([[ფრანგული ენა|ფრანგ.]] "Maginot")'' თავდაცვითი ხაზით. მაჟინოს 130 კმ-იანი თავდაცვითი ხაზის ბუნებრივ გაგრძელებას არდენები წარმოადგენდა და რაკი ის სატანკო შენაერთებისთვის ძნელად გადასალახავ ბუნებრივ ბარიერს წარმოადგენდა ამიტომ საფრანგეთის გენერალიტეტი ამ მხრიდან გერმანიის თავდასხმას არ ელოდა.

დასავლეთის ფრონტის საბრძოლო გეგმა ვერმახტში [[გენერალ-ლეიტენანტი|გენერალ-ლეიტანანტ]] [[მანშტაინი, ერიხ ფონ|ერიხ ფონ მანშტაინის]] და მისი ხელქვეითების, [[პოლკოვნიკი|პოლკოვნიკ]] [[ბლუმენტრიტი, გიუნთერ|გიუნთერ ბლუმენტრიტის]] და იმჟამინდელი [[მაიორი|მაიორის]] [[ტრესკო, ჰენინგ ფონ|ჰენინგ ფონ ტრესკოს]] მიერ იქნა შემუსავებული. გეგმა მიზნად ისახავდა არდენების გავლით სწრაფ გარღვევას და ჩრდილოეთით მოტოვებული მოკავშირეთა ძალებისათვის ზურგიდან დარტყმას. სატანკო და მოტორიზირებული დივიზიების დიდი კონცენტრაციით უნდა გაჭრილიყო "ხვრელი არდენებში" და როგორც შემდგომში ჩერჩილმა თქვა "ნამგალისებური ჩაჭრით" მოკავშირეთა არმიები ლა მანშამდე ალყაში უნდა მოექციეათ.

[[1940]] წლის [[10 მაისი|10 მაისს]] გერმანიის სამხედრო შენაერთებმა (სულ 7 არმია) დაიწყეს შეტევები ნეიტრალურ ქვეყნებზე: [[ბელგია|ბელგიაზე]], [[ნიდერლანდები|ნიდერლანდებზე]] და [[ლუქსემბურგი|ლუქსემბურგზე]]. 136 ვერმახტის [[დივიზია|დივიზიის]] წინააღმდეგ იდგა მოკავშირეთა 137 დივიზია. თავდასხმის პირველსავე დღეს ვერმახტის სადესანტო-პარაშუტისტთა ნაწილებმა აიღეს მანამდე აუღებლად მიჩნეული ბელგიური [[ფორტი]] [[ებენ-ემელი]] ''([[ფრანგული ენა|ფრან.]] Eben-Emael)''. [[14 მაისი|14 მაისს]] [[გენერალი|გენერალ]] [[გუდერიანი, ჰაინც|გუდერიანის]] [[ტანკი|ტანკებმა]] გადალახეს მდ. [[მაასი]]. ინგლისის "[[როიალ ეა ფორსი]]" ''([[ქართული ენა|ქართ.]] "სამეფო საჰაერო ძალები", [[ინგლისური ენა|ინგლ.]] Royal Air Force)'' ყოველნაირად ცდილობდა დაენგრია [[პონტონი|პონტონები]] მდინარეზე და ხელი შეეშალა ჯარების მაასის გადალახვისთვის, მაგრამ ეს თავდასხმები წარუმატებელი გამოდგა და ბრიტანელებმა თავიანთი თვითმფრინავების დიდი ნაწილი დაკარგეს. [[17 მაისი|17 მაისს]] ფრანგებმა როგორც იქნა დაიწყეს შეტევა. [[დე გოლი, შარლ|შარლ დე გოლის]] მე-4 სატანკო დივიზიამ შეტევა დაიწყო [[მონკორნე|მონკორნეს]] მიმართულებით. მიუხედავად თავდაპირველი წარმატებებისა შეტევა შეწყვეტილ იქნა [[ლუფტვაფე|ლუფტვაფეს]] "[[შტუკა|შტუკების]]" ძლიერი თავდასხმების გამო. იმავე დღეს, [[17 მაისი|17 მაისს]] [[ბრიუსელი]] უბრძოლველად დანებდა ვერმახტს.

[[სურათი:HitlerInParis.jpg|thumb|left|180px|ჰიტლერი პარიზში]]
ნიდერლანდები, რომლებიც [[პირველი მსოფლიო ომი|პირველ მსოფლიო ომშიც]] ნეიტრალურები იყვნენ, უფრო სუსტად იყვნენ საბრძოლველად მომზადებული, ვიდრე ბელგიელები. უნდა ითქვას რომ ვერმახტმა თითქმის უბრძოლველად დაიპყრო ქვეყანა. [[14 მაისი|14 მაისს]] [[როტერდამი|როტერდამის]] დაბომბვის შემდეგ ნიდერლანდებმა კაპუტულაცია გამოაცხადა. მომდევნო დღეს მთავრობა და დედოფალი [[ვილჰელმინა (ნიდერლანდები)|ვილჰელმინა]] [[ლონდონი|ლონდონში]] გადავიდნენ ემიგრაციაში. [[ზაის-ინკვარტი, არტურ|არტურ ზაის-ინკვარტი]] დაინიშნა ნიდერლანდების [[რაიხსკომისარი|რაიხსკომისარად]].

[[19 მაისი|19 მაისს]] გერმანიის მე-6 არმიამ მიაღწია მდ. [[შელდე (მდინარე)|შელდეს]] და [[აბევილი|აბევილამდე]] წაიწია წინ. ეს შეტევა იმდენად წრაფად იწნა განხორციელებული, რომ ფრანგული და ბრიტანული სამხედრო ნაწილები [[დიუნკერკი|დიუნკერკთან]] ალყაში მოქცეულები აღმოჩნდნენ. [[27 მაისი|27 მაისს]] მოკავშირეებმა დაიწყეს ალყაში მოქცეული 7.500 ჯარისკაცის ევაკუაცია ("[[ოპერაცია დინამო]]"). სახმელეთო ჯარების დაჯგუფება "A"-ს სატანკო დივიზიებმა შეტევა ჩვეულებრივ გააგრძელეს, სანამ [[გენერალ-პოლკოვნიკი|გენერალ-პოლკოვნიკმა]] [[რუნდშტეტი, გერდ ფონ|გერდ ფონ რუნდშტეტმა]] შეჩერების ბრძანება არ გასცა. ჰიტლერის [[24 მაისი|24 მაისის]] ბრძანება შეტევის შეჩერების თაობაზე ისტორიული კვლევის დღემდე სადაო საკითხია, ბრძანების გაცემის მიზეზებზე ერთიანი აზრი არ არსებობს.

[[4 ივნისი|4 ივნისს]] ევაკუაცია, რომლეშიც მონაწილეობა 900-მდე სატრანსპორტო გემმა მიიღო მონაწილეობა, დასრულებულ იქნა. მიხედავად [[ლუფტვაფე|ლუფტვაფეს]] შეუწვეტელი ბომბარდირებისა ევაკუირებულ იქნა დაახ. 337.000 ჯარისკაცი, აქედან 110.000 საფრანგეთის არმიის. დღევანდელი გადასახედიდან ჰიტლერის ბრძანება შეტევის შეჩერების სესახებ მძიმე ტაქტიკური შეცდომა იყო, რადგან ინგლისის არმიამ ბრძოლისუნარიანობა შეინარჩუნა და შემდგომში ვერმახტის ექსპანსიას ბრიტანეთში წინ გადაეღობა.

[[სურათი:WehrmachtInParis.jpg|thumb|250px|ვერმახტი პარიზში]]
ბრიტანული არმიის ევაკუაციის შემდეგ საფრანგეთი თავდაცვისთვის ემზადებობდა. [[ბენელუქსი|ბენელუქსის]] დაპყრობით ვერმახტმა დაასრულა ოპერაცია "[[ფალ გელბი]]" ''([[ქართული ენა|ქართ.]] "ყვითელი შემთხვევა", [[გერმანული ენა|გერმ.]] Fall Gelb)''  და დაიწყო ოპერაცია "[[ფალ როტი]]" ''([[ქართული ენა|ქართ.]] "წითელი შემთხვევა", [[გერმანული ენა|გერმ.]] Fall Rot)''. [[5 ივნისი|5 ივნისს]] გერმანელებმა სეტევა დაიწყეს მდინარეების [[ესნი (მდინარე)|ესნისა]] და [[სომი (მდინარე)|სომის]] რეგიონში. [[9 ივნისი|9 ივნისს]] მე-6 ინფანტერიის დივიზიამ გადალახა მდ. [[სენა (მდინარე)|სენა]]. [[11 ივნისი|11 ივნისს]] [[მუსოლინი, ბენიტო|მუსოლინიმ]] ომი გამოუცხადა მოკავშირეთა ქვეყნებს.

[[14 ივნისი|14 ივნისს]] ვერმახტის მე-18 არმიამ უბრძოლველად აიღო [[პარიზი]]. იმავდროულად სახმელეთო არმიათა დაჯგუფება "C"-მ გაარღვია მაჟინოს ხაზი და აიღო ციხესიმაგრე [[ვერდენი]]. [[17 ივნისი|17 ივნისს]] ახლადჩამოყალიბებული მთავრობის მეთაურმა, პრემიერ-მინისტრმა [[პეტენი, ანრი ფილიპ|ანრი ფილიპ პეტენმა]] საფრანგეთის კაპიტულაცია გამოაცხადა, რომელიც ოფიციალურად გაფორმდა [[1940]] წლის [[22 ივნისი|22 ივნისს]] [[კომპიენი|კომპიენის]] ტყეში, ზუსტად იმ აგილზე სადაც [[1918]] წლის [[11 ნოემბერი|11 ნოემბერს]] გერმანიამ ხელი მოაწერა [[პირველი მსოფლიო ომი|პირველ მსოფლიო ომში]] დამარცხების დოკუმენტს. ჰიტლერმა საამისაოდ [[მარშალი|მარშალ]] [[ფოში, ფერდინან|ფერდინან ფოშის]] ვაგონიც კი წამოაღებინა პარიზიდან. საომარი ცეცხლის შეწყვეტა ძალაში შევიდა [[25 ივნისი|25 ივნისის]] 01:35 საათზე. იმისათვის რომ საფრანგეთის ფლოტი გერმანელებს არ ჩავარდნოდათ ხელში ბრიტანელებმა [[3 ივლისი|3 ივლისს]] დაბომბეს [[მერს-ელ-ქებირი|მერს-ელ-ქებირის]] პორტი, სადაც ფრანგული გემების ნაწილი იყო სტაციონირებული. 

[[ბლიცკრიგი]] დასავლეთ ფრონტზე 6 კვირა და 3 დრე გაგრძელდა, რომელმაც 135.000 მოკავშირეთა და 46.000 ვერმახტის ჯარისკაცის სიცოცხლე იმსხვერპლა. საფრანგეთი ორ ნაწილად იქნა გაყოფილი. ჩრდილოეთში (გერმანიის სფერო) სტაციონირებულ იქნენ ვერმახტის და ლუფტვაფეს ძალები ბრიტანეტზე ინვაზიის დასაწყებად. ატლანტის ოკეანის პორტებში და განსაკუთრებით [[ბრესტი (საფრანგეთი)|ბრესტში]] შეიქმნა [[კრიგსმარინე|კრიეგსმარინეს]] [[წყალქვეშა ნავი|წყალქვესა ნავების]] ბაზები. სახრეთი და აღმოსავლეთი ნაწილი ფრანგული კონტროლის ქვეშ დარჩა, რომელსაც [[პეტენი, ანრი ფილიპ|პეტენის]] მარიონეტული მთავრობა განაგებდა ქალაქ [[ვიში|ვიშიდან]].

===საჰაერო ომი ინგლისისათვის (1940/41)===
ინგლისისათვის საჰაერო ომის მიზანი ბრიტანეთის ინვაზიის (ოპერაცია '''[[ზეელიოვე]]''') მომზადება იყო, რისთვისაც უპირველეს ყოვლისა [[ლუფტვაფე|ლუფტვაფეს]] არაბრძოლისუნარიანი უნდა გაეხადა [[როიალ ეა ფორსი]] ("რეფ"). მიუხედავად ამისა ჰიტლერი იმედოვნებდა, რომ ინგლისი გერმანიის ასეთი აშკარა მუქარის გამო შეწყვეტდა ბრძოლას და ზავს ითხოვდა და ინვაზია საჭირო აღარ იქნებოდა. 
[[სურათი:Coventry-1.jpg|thumb|left|180px|ჩერჩილი დანგრეულ ქოვენთრიში]]ბოლო 2 წლის განმავლობაში ბრიტანეთი მთელი ძალებით ემზადებოდა საჰაერო ბრძოლისათვის. მარტო ბრძოლის დაწყებიდან პირველ სამ თვეში ინგლისელებმა 1.400 საბრძოლო თვითმფრინავი დაამზადეს. "რეფ"-ი პილოტების ნაკლებობას განიცდიდა, რაც შევსებულ იქნა [[ქომონუელსი|ქომონუელსის]], ფრანგი, ამერიკელი, პოლონელი და ჩეხი მოხალისე მფრინავებით.

ბრიტანელი მფრინავების თავგანწირულმა ბრძოლამ და დიდმა მატერიალურმა და ცოცხალმა დანაკარგებმა ორივე მხრიდან აიძულა ლუფტვაფე [[1940]] წლის ოქტომბრიდან შეემცირებინა ფართომასშტაბიანი ბომბარდირების აქციები და მთავარი აქცენტი ღამეულ თავდასხმებზე გადაეტანა. ლუფტვაფეს ხელმძღვანელობის და განსაკუთრებით [[გიორინგი, ჰერმან|ჰერმან გიორინგის]] ფატალური შეცდომა იყო ინგლისელთა რადარების უგულველყოფა და ქალაქების და მშვიდობიანი მოსახლეობის დაბომბვა. მიუხედავად დიდი მსხვერპლისა "რეფ"-ი ამ თავდასხმებს არ დაუსუსტებია, ხოლო რადარის ტექნოლოგიის მიზანმიმართული გამოყენებით ინგლისელები ეფექტურად ანადგურებდნენ ლეფტვაფეს თვითმფრინავებს. 

გიორინგი საჰაერო ომში დამარცხებას პილოტთა სიმხდალეს აბრალებდა, რას სიმართლეს არანაირად არ შეესაბამებოდა და უფრო ის მიზანი ჰქონდა რომ ყურადრება მისი პერსონიდან და საკუთარი შეცდომებიდან სხვა საგანზე გადაეტანა. [[ლონდონი|ლონდონისა]] და ინგლისის სხვა ქალაქების ბომბარდირებას 32.000 მშვიდობიანი მოსახლე შეეწირა. ქ. [[ქოვენთრი]] თითქმის მთლიანად მიწასტან იქნა გასწორობული.

===ბალკანეთი (1940/41)===
[[მუსოლინი, ბენიტო|ბენიტო მუსოლინის]] აგრესიული საგარეო პოლიტიკა მიმართული იყო ბალკანეთის წინაარმდეგ. [[1940]] წლის [[28 ოქტომბერი|28 ოქრომბერს]] [[იტალია]] თავისი კოლონიის, [[ალბანეთი|ალბანეთის]] ტერიტორიიდან თავს დაესხა [[საბერძნეთი|საბერძნეთს]]. მუსოლინიმ კავშირის დამყარება სცადა [[ბულგარეთი|ბულგარეთთან]], თუმცა ეს წინადადება უარყიფილ იქნა მეფე [[ბორის III (ბულგარეთი)|ბორის III]]-ის მიერ. საბერძნეთზე თავდასხმის გეგმას არ იცნობდა ჰიტლერიც, რომელიც ამ დროისათვის ბალკანეთზე ოპერაციის მომხრე არ იყო და ცდილობდა იტალიასთან ერთად ინგლისის ინვაზიის გეგმა განეხორციელებინა.

[[დუჩე|დუჩეს]] მიზანი იყო საბერძნეთი ბლიცკრიგით დაეპყრო, თუმცა ეს გეგმა არ შედგა. უკვე [[3 ნოემბერი|3 ნოემბერს]] ბერძნებმა დაიწყეს კონტრშეტევა მთელ ფრონტზე და აიძულეს იტალიელები თავდაცვით პოზიციაზე გადასულიყვნენ, [[14 ნოემბერი|14 ნოემბრისთვის]] კი უკვე თითქმის ალბანეთის საზღვრებამდე უკან დაახევინეს. მოკავშირის გარდაუვალი მარცხი რომ აეცილებინა ჰიტლერმა ბრძანება გასცა ბალკანეთზე შეტევის - დაიწყო '''[[მარიტა (ოპერაცია)|ოპერაცია "მარიტა"]]'''

[[1941]] წლის დასაწყისში გერმანიამ სცადა მოლაპარაკების გზით გადაეჭრა კონფლიქტი. ჰიტლერმა [[იუგოსლავია|იუგოსლავიას]] შეთავაზა შეერთებოდა [[ბერლინი-რომი-ტოკიოს პაქტი|ბერლინი-რომი-ტოკიოს პაქტს]], თუმცა იგი ამ ეტაპზე უარყოფილ იქნა. გერმანიის მოკავშირეობაზე უარი განაცხადა საბერძნეთმაც, რომელიც წარმატებას წარმატებაზე აღწევდა იტალიის წინააღმდეგ ომში. [[9 მარტი|9 მარტის]] იტალიური არმიის შეტევა ბერძენთა პოზიციებზე ტოტალური კრახით დასრულდა. [[27 მარტი|27 მარტს]] იუგოსლავია დათანხმდა გერმანიის წინადადებას და მისი მოკავშირე გახდა, თუმცა ამას შედეგად მოყვა მოსახლეობის მასობრივი უკმაყოფილება, საპროტესტო დემონსტრაციები და პუტჩი პრინც-რეგენტ პაველის მთავრობის წინააღმდეგ. მოკავშირეობის ხელშეკრულება გაუქმებულ იქნა.

ყოველივე ამის შემდეგ გერმანიიას მხოლოდ სამხედრო ინტერვენციის გზა დარჩა.[[6 აპრილი|6 აპრილს]] ვერმახტმა გადალახა იუგოსლავიის საზღვრები. პარალელურად [[ლუფტვაფე]]-მ დაიწყო [[ბელგრადი|ბელგრადის]] ფართომასშტაბიანი დაბომბვა. დანარჩენი უკვე დროის საკითხი იყო. [[10 აპრილი|10 აპრილს]] გერმანელებმა აირეს [[ხორვატია|ხორვატიის]] დედაქალაქი [[ზაგრები]], 2 დღის შემდეგ [[12 აპრილი|12 აპრილს]] ბელგრადმა იარაღი დაყარა ვერმახტის სატანკო არმიების წინაშე. [[17 აპრილი|17 აპრილს]] ხელი მოეწერა იუგოსლავიის უსიტყვო კაპიტულაციას.

[[6 აპრილი|6 აპრილსვე]] დაიწყო ვერმახტის შეტევა საბერძნეთზე, სადაც წინააღმდეგობა გაცილებით დიდი იყო ვიდრე იუგოსლავიაში. განსაკეთრებით დიდი დანაკარგები ვერმახტმა ნახა [[მეტაქსას ხაზი|მეტაქსას ხაზთან]], რომლიც მთიან რეგიონში ისინი ნელ-ნელა მიიწევდნენ წინ. [[9 აპრილი|9 აპრილს]] გერმანელებმა აიღეს [[სალონიკი]], რამაც აღმოსავლეთ მაკედონიაში სტაციონირებულ ბერძნულ სამხედრო შენაერთებს გზა მოუჭრა და მეტაქსას ხაზს გარღვევის საფრთხე დაემუქრა. ალბანეთის ფრონტიდან გადმოსროლილი ბერძნული ჯარები გერმანულ და იტალიურ ტანკებს და საჰაერო დაბომბვებს შეეწირნენ. [[21 აპრილი|21 აპრილს]] 223.000 ბერძენმა ჯარისკაცმა იარაღი დაყარა.

საბერძნეთში სტაციონირებულმა ბრიტანულმა ჯარებმა თავდაცვითი ხაზი ააგეს [[თერმოპილე|თერმოპილესთან]], რომელიც [[24 აპრილი|24 აპრილს]] გადათელილ იქნა ვერმახტის მიერ. კატასტროფის თავიდან ასაცილებლად ბრიტანეთის მხედართმთავრობამ სასწრაფომ ევაკუაციის ოპერაცია დაიწყო და 50.000 ბრიტანელი მებრძოლი [[ეგვიპტე|ეგვიპტეში]] იქნა გადაყვანილი. [[27 აპრილი|27 აპრილს]] ვერმახტის ჯარები შევიდნენ [[ათენი|ათენში]].

[[25 აპრილი|25 აპრილს]] გერმანიისა და მის მოკავშირეთა 593 სატრანსპორტო თვითმფრინავმა საჰაერო დესანტი გადასხა [[კრეტა|კრეტაზე]] ([[მერკური (ოპერაცია)|ოპერაცია "მერკური"]]). პარაშუტისტები მოწინააღმდეგისთვის ადვილ სამიზნეს წარმოადგენდნენ და დესანტმა დიდი დანაკლისი განიცადა. ასევე უშედეგოდ დასრულდა მათი ცდა აეღოთ რომელიმე ახლომდებარე აეროდრომი, რომლითაც დამხმარე ძალები შეძლებდნენ კუნძულზე გადმოსვლას. განსაკუთრებით კი არტილერია და ტანკები. მხოლოდ მას შემდეგ რაც ლუფტვაფემ საჰაერო ჰეგემონია მოიპოვა კრეტაზე და გაძლეირებული საზღვაო დესანტი გადმოსხდა კუნძულზე შესაძლებელი იქნა აეროდრომების აღება. მოკავშირეთა ჯარები (მათ შორის [[ავსტრალია|ავსტრალიელები]] და [[ახალი ზელანდია|ახალ ზელანდიელები]]) ერთი კვირის განმავლობაში იცავდნენ კრეტას, თუმც საბოლოოდ იძულებულნი გახდნენ 17.000 კაციანი კორპუსის ევაკუაცია მოეხდინათ.

პირადი შემადგენლობის დიდი დანაკარგის გამო ჰიტლერმა შემდგომში ყოველთვის უარი განაცხადა შესაბამისი სახის საჰაერო სადესანტო ოპერაციებზე.



===რუსეთის კამპანია (1941-1945)=== 
====თავდასხმის სამხედრო გეგმა====
[[სურათი:RusFeldz41-42.jpg|thumb|right|250px|აღმოსავლეთ ფრონტი 1941-1942 წ.წ.]]

ბალკანეთის ომმა [[სსრკ|საბჭოთა კავშირზე]] თავდასხმის თარიღი 4 კვირით უკან გადაწია. მას ადგილი ჰქონდა [[1941]] წლის [[22 ივნისი|22 ივნისს]]. ამ დაგვიანებამ და უჩვეულოდ ადრე დამდგარმა ზამთარმა ხელი შეუშალა გერმანელთა გეგმის ოპერატიულ განვითარებას, რომელიც მიზნად ისახავდა ზამთრის დადგომამდე “არხანგელსკ-ასტრახანის ხაზის” მიღწევას. [[ვერმახტი|ვერმახტის]] მთავარსარდლობის გამოთვლების თანახმად გეგმის ოპტიმალურად შესრულება შეიძლებოდა თუკი ჯარების ზურგიდან მომარაგება [[ფსკოვი|ფსკოვ]]-[[კიევი|კიევ]]-[[ყირიმი|ყირიმის]] გავლით შეუფერხებლად იწარმოებოდა. მიუხედავად ამისა [[ჰიტლერი, ადოლფ|ჰიტლერი]] მოითხოვდა [[მოსკოვი|მოსკოვის]] აღებას და ამით გეგმის ოპტიმალური ვარიანტიდან გადახვევას.

სსრკ-ზე თავდასასხმელად ვერმახტს მზად ჰყავდა 3 არმიათა დაჯგუფება. არმიათა ჯგუფ “ჩრდილოეთს” (''[[გერმანული ენა|გერმ.]]:'' Die Heeresgruppe Nord), მთავარსარდალი [[გენერალ-ფელდმარშალი]]  ფონ ლეები, უნდა აეღო [[ბალტიის ქვეყნები]] და შეტევა გაეგრძელებინა [[ლენინგრადი|ლენინგრადის]] მიმართულებით. არმიათა ჯგუფ “ცენტრს” (''[[გერმანული ენა|გერმ.]]:'' Die Heeresgruppe Mitte), მთავარსარდალი [[გენერალ-ფელდმარშალი]] ფონ ბოკი, უნდა შეეტია დედაქალაქ მოსკოვისათვის და შესაბამისად ყველაზე ძლიერად იყო აღჭურვილი. არმიათა ჯგუფ “სამხრეთს” (''[[გერმანული ენა|გერმ.]]:'' Die Heeresgruppe Süd), მთავარსარდალი [[გენერალ-ფელდმარშალი]] ფონ რუნდშტეტი, უნდა დაეპყრო [[უკრაინა]].

საბჭოთა კავშირზე თავდასასხმელად მობილიზირებულ იქნენ გერმანიის სატელიტი ქვეყნების სამხედრო შენაერთებიც. დაგეგმილი იყო შეტევის განხორციელება დაპყრობილი [[ნორვეგია|ნორვეგიიდანაც]], რომელიც მიზნად ისახავდა [[მურმანსკი|მურმანსკის]] აღებას და იქ მდებარე რკინიგზის ხაზის და პორტის ხელში ჩაგდებას.

====თავდასხმა====
[[1941]] წლის [[22 ივნისი|22 ივნისის]] დილას ვერმახტის 149 დივიზიამ (მათ შორის ყველა გერმანული სატანკო სა მოტორიზებული ძალები) გადალახა [[სსრკ|სსრკ-ის]] საზღვრები. 2 დივიზია შეტევას აწარმოებდა [[ფინეთი|ფინეთიდან]], 8 სტაციონირებული იყო ნორვეგიაში, 1 – [[დანია|დანიაში]], 38 დივიზია დასავლეთ ფრონტზე მოქმედებდა, 2 იბრძოდა ჩრდილოეთ აფრიკაში და 7 - ბალკანეთზე.
მიხედავად ოპერატიული ინფორმაციისა [[წითელი არმია|წითელი არმიის]] საშუალო და დაბალი რანგის სარდლობა გერმანელთა თავდასხმას მოუმზადებელი შეხვდა. უამრავი საბჭოთა მებრძოლი სსრკ-ის საზღვრის გასწვრივ  რაიმე სერიოზული წინააღმდეგობის გაწევის გარეშე დანებდა მარშით მიმავალ ვერმახტის ჯარებს. ამის ერთადერთი ახსნა “[[პრევენციული დარტყმის თეზა| პრევენციული დარტყმის თეზით]]” თუ შეიძლება, რომელიც უკანასკნელ პერიოდში ისტორიკოსთა გარკვეული წრის მიერ გაზიარებული იქნა და რომელიც ჯერ კიდევ [[მესამე რაიხი|მესამე რაიხის]] იდეოლოგების მიერ გავრცელებულ ინფორმაცია ეყრდნობა. ამ ინფორმაციის მიხედვით საბჭოთა კავშირი თვითონ ემზადებოდა გერმანიაზე თავდასახმელად.
ის ფაქტი, მართლა აპირებდა თუ არა სსრკ გერმანიაზე თავდასხმას და მართლა იყო თუ არა წითელი არმია ასეთი ომისათვის, არ ამსუბუქებს ნაცისტური გერმანიის დანაშაულს ამ თავდასხმაში. სსრკ.ის წინააღმდეგ დაწყებული დაპყრობითი და გამანადგურებელი ხასიათის ომი იყო ჯერ კიდევ წლების წინ ჰიტლერის მიერ ფორმულირებული “აღმოსავლეთში საარსებო სფეროს” მოპოვების გეგმის დამასრულებელი ეტაპი.

===ამერიკის ჩაბმა ომში (1941)===
[[აშშ|ამერიკის შეერთებული შტატები]] თავიდან ფორმალურ ნეიტრალიტეტს იცავდა მიმდინარე კონფლიქტში. მოსახლეობის უმრავლესობის ანტისაომარი განწყობა ხელს უშლიდა პრზიდენტ [[რუზველტი, ფრანკლინ დელანო|რუზველტს]] პირდაპირ მიეღო მოანწილეობა ომში [[დიდი ბრიტანეთი|დიდი ბრიტანეთისა]] და [[სსრკ]]-ს მხარეზე. თუმცა ფარულად ამერიკა ყოველგვარ შესაძლებელ დახმარებას უწევდა ბრიტანეთს. [[1941]] წლის [[11 მარტი|11 მარტის]] კანონით ამერიკის [[კონგრესი(აშშ)|კონგრესმა]] ეს დახმარება კანონიერი გახადა. ამის შემდეგ [[აშშ]] დიდი რაოდენობით საბრძოლო და სამეურნეო იარაღს აწვდიდა როგორც ბრიტანეთს, ისე საბჭოთა კავშირს.
[[Image:Franklin Roosevelt signing declaration of war against Japan December 1941.jpg|thumb||left|180px|რუზველტი ომს უცხადებს იაპონიას]]
[[იაპონია|იაპონიის]] თავდასხმის შემდეგ აშშ-ს წყნარი ოკეანის ფლოტზე [[პერლ-ჰარბორზე თავდასხმა|პერლ-ჰარბორში]] [[1941]] წლის [[7 დეკემბერი|7 დეკემბერს]], ამერიკა იძულებული გახდა მეორე დღეს, [[8 დეკემბერი|8 დეკემბერს]], ომი გამოეცხადებინა [[გერმანია|გერმანიისა]] და იაპონიისათვის. აშშ-ს და დიდი ბრიტანეთის მთავრობათა მეთაურები შეთანხმდნენ პრიორიტეტი ევროპაზე გადაეტანათ და პირველ რიგში დაემარცხებინათ გერმანია ''(„Germany first“)''. პირველი შეტაკეკბს ამერიკისა და გერმანიის ჯარებს შორის ადგილი ჰქონდათ [[1942]] წლის მიწურულს ჩრ. აფრიკაში.

=== მეორე მსოფლიო ომის მესამე პერიოდი  (1942 წლის 19 ნოემბერი - 1943 დეკემბერი) ===

III პერიოდი ხასიათდება საომარ მოქმედებათა მასშტაბებისა და დაძაბულობის ზრდით. ფაშისტური გერმანიის მესვეურები ყველა საშუალებით ცდილობდნენ გამარჯვების მიღწევას სსრკ-ზე. ფაშისტური დიქტატურის რეჟიმმა უკიდურესობამდე გააძლიერა ექსპლუატაცია, რეპრესიები და ძარცვა ოკუპირებული ქვეყნების რესურსების მაქსიმალური გამოყენების მიზნით. ფაშისტური გერმანიისათვის მუშაობდა თითქმის მთელი ევროპის მრეწველობა, სოფლის მეურნეობა და ტრანსპორტი. 1942 ნოემბერში 267 [[დივიზია|დივიზიიდან]] და 5 [[ბრიგადა (სამხედრო)|ბრიგადიდან]], რომელიც გერმანიას ჰყავდა, 192 დივიზია (71%) და 5 ბრიგადა მოქმედებდა წითელი არმიის წინააღმდეგ. გარდა ამისა, სსრკ-გერმანიის ფრონტზე იბრძოდა გერმანიის სატელიტთა 66 დივიზია და 13 ბრიგადა. ამ პერიოდშიც მეორე მსოფლიო ომის მთავარ ფრონტად კვლავ სსრკ-გერმანიის ფრონტი რჩებოდა. 
[[სურათი:Stalingrad6.jpg|thumb|left|ბრძოლები სტალინგრადთან]]
1942 წლის 19 ნოემბერს დაიწყო საბჭოთა ჯარების [[კონტრშეტევა]] სტალინგრადთან ([[სტალინგრადის ბრძოლა 1942-1943]]). 1943 წელს კურსკთან ბრძოლებში ([[კურსკის ბრძოლა 1943]])ფაშისტური გერმანიის ჯარების განადგურების შედეგად მოხდა ძირითადი გარდატეხა მეორე მსოფლიო ომის მსველობაში. ფაშისტური გერმანია იძულებული გახდა გადასულიყო სტრატეგიულ თავდაცვაზე. საბჭოთა არმიამ დაიწყო ფართო შეტევა მთელ ფრონტზე. [[1943]] [[ზაფხული|ზაფხულსა]] და [[შემოდგომა|შემოდგომაზე]] გაათავისუფლეს [[დონბასი]] და მარცხენა ნაპირის [[უკრაინა]], გადალახეს [[დნეპრი]] და დაიწყო [[ბელორუსია|ბელორუსიის]] განთავისუფლება. 1942 შემოდგომიდან ერთგვარად გააქტიურდა დიდი ბრიტანეთი და აშშ-ის სამხედრო მოქმედება. [[1942]] ოქრომბრის ბოლოს დაიწყო ინგლისის მე-8 არმიის (სარდალი გენერალი [[მონტგომერი, ალამაინელი|მონტგომერი]]) შეტევა ჩრდილოეთ აფრიკაში. ელ-ალამაინის ბრძოლაში ([[1942]] წლის 23 ოქტომბერი-4 ნოემბერი) გამარჯვების შემდეგ ინგლისის ჯარები 3 თვის განმავლობაში უტევდნენ გენერალ-ფელდმარშალ რომელის ჯარებს აფრიკის ჩრდილოეთ სანაპიროს გასწცრივ და გავიდნენ [[ტუნისი | ტუნისის]] სამხრეთ საზღვართან. [[1942]] წლის 8 ნოემბერს დაიწყო ამერიკა-ინგლისის საექსპედიციო ძალების (150 ათ.) გადასხმა საფრანგეთის ჩრდილოეთ აფრიკაში. მალე მოკავშირეებმა დაიკავეს [[მაროკო]], [[ალჟირი]], შევიდნენ ტუნისში. [[1943]] ზაფხულში მოკავშირეთა ჯარებმა დაიკავეს კუნძილი [[სიცილია]]. სექტემბერს გადასხეს საზღვაო დესანტები [[აპენინი ნახევარ კუნძული|აპენინის  ნახევარ კუნძულზე]] ([[იტალიის კამპანია 1943-1945]]).
საბჭოთა არმიის გამარჯვებები ხელს უწყობდა ევროპის ხალხთა ანტიფაშისტური ბრძოლის აღმავლობას. 

ომის III პერიოდში მოხდა არსებითი ცვლილებები [[წყნარი ოკეანე|წყნარ ოკეანესა]] და [[აზია|აზიაში]] მებრძოლ მხარეთა ძალთა თანაფარდობაში. [[1943]] განმავლობაში ამერიკის ჯარები გადასხდნენ [[ახალი გვინეა|ახალ გვინეაზე]], განდევნეს იაპონელები [[ალეუტი|ალეუტის]] კუნძულებიდან, საგრძნობი ზარალი მიაყენეს იაპონიის სამხედრო და სავაჭრო ფლოტს.



=== მეორე მსოფლიო ომის მეოთხე პერიოდი (1944 წლის 1 იანვარი - 1945 წლის 8 მაისი) ===

ამ პერიოდის უმნიშვნელოვანესი სამხედრო-პოლიტიკური მოვლენები გაპირობებული იყო ანტიფაშისტური კოალიციის სამხედრო და ეკონომიური ძლიერების ზრდით, საბჭოთა შეიარაღებელი ძალების სულ უფრო მძლავრი დარტყმით და ევროპაში მოკავშირეთა მოქმედების აქტივიზაციით.
[[image:721px-Yalta summit 1945 with Churchill, Roosevelt, Stalin- jalta.jpg|thumb|right|ყირიმის კონფერენცია]] 
1944 დასაწყისში 315 დივიზიისა და 10 ბრიგადიდან, რომელიც ფაშისტურ გერმანიას ჰყავდა, 198 დივიზია და 6 ბრიგადა სსრკ-გერმანიის ფრონტზე იბრძოდა. დიდი სამამულო ომის მსვლელობამ ცხადყო, რომ სსრკ-ს საკუთარი ძალებით შეეძლო ფაშისტურ გერმანიაზე გამარჯვების მოპოვება და ევროპის განთავისუფლება ფაშისტური უღლისაგან. [[1944]] ზაფხულისათვის საერთაშორისო და სამხედრო ვითარება ისეთი იყო, რომ მე-2 ფრონტის გახსნის შემდგომ დაყოვნებას შედეგად მოჰყვებოდა მთელი ევროპის განთავისუფლება სსრკ-ის ძალებით. ასეთმა პერსპექტივამ აიძულა აშშ-ისა და დიდი ბრიტანეთის მმართველი წრეები დაეჩქარებინათ შეჭრა დასავლეთ ევროპაში [[ლა-მანში|ლა-მანშის]] მხრიდან. მოკავშირეებს ძალთა აბსოლუტური უპირატესობა გააჩნდათ. 2 წლის სამზადისის შემდეგ, 1944 წლის 6 ივნისს დაიწყო [[ნორმანდიის სადესანტო ოპერაცია 1944|ნორმანდიის სადესანტო ოპერაცია]]. 1944 წლის 19 აგვისტოს პარიზში დაიწყო აჯანყება. მოკავშირეთა ჯარების მისვლის მომენტისათვის დედაქალაქი უკვე [[ფრანგები|ფრანგი]]  პატრიოტების ხელში იყო. უდიდესი შეტევითი ოპერაციებით აღინიშნა 1944 [[ზაფხული]] და [[შემოდგომა]]. 1944 [[ბელორუსიის ოპერაცია 1944| ბელორუსიის ოპერაციის]] შედეგად განთავისუფლდა [[ბელორუსია]] და [[ლიტვია|ლიტვიის]] სსრ მნიშვნელოვანი ნაწილი. საბჭოთა ჯარებმა პოლონეთის I არმიის ნაწილებთან ერთად დაიწყეს პოლონეთის განთავისუფლება. რუმინეთის მშრომელებმა კომუნისტური პარტიის ხელმძღვანელობით 1944 წლის 23 აგვისტოს დაამხეს  [[ანტონესკუ, იონ|ი. ანტონესკუს]] სამხედრო-ფაშისტური დიქტატურა, 9 სექტემბერს აჯანყების შედეგად ბულგარეთში დაემხო მონარქისტული ფაშისტური რეჟიმი და შეიქმნა სამამულო ფრონტის მთავრობა, რომელმაც ომი გამოუცხადა გერმანიას. 29 აგვისტოს დაიწყო სლოვაკიის შეიარაღებული აჯანყება ფაშისტური დამპყრობთა წინააღმდეგ. საბჭოთა ჯარებმა 20 სექტემბერს დაიწყეს ჩეხოსლოვაკიის განთავისუფლება. ამავე დროს [[იუგოსლავია|იუგოსლავიის]] სახალხო-განმათავისუფლებელი არმიის ნაწილებმა საბჭოთა არმიის აქტიური მონაწილეობით 20 ოქტომბერს გაათავისუფლეს [[ბელგრადი]]. [[1944]] გერმანიის დამპყრობთაგან  განთავისუფლდა ნორვეგიის ჩრდილოეთ-აღმოსავლეთის რაიონი. [[1945]] დასაწყისისათვის ფაშისტური გერმანია ეკონომიური და სამხედრო რესურსები გამოიფიტა. [[1944]] შუა ხანიდან ნედლეულის ძირითადი წყაროების დაკარგვის გამო სწრაფად ეცემოდა სამხედრო წარმოება. მიუხედავად ამისა, ფაშისტების მმართველ ხროვას ანტიჰიტლერულ კოალიციაში განხეთქილების იმედი ჰქონდა და ომის გაჭიანურებას ცდილობდა. [[1944]] წლის 16 დეკემბერს ფაშისტურმა ჯარებმა დაიწყეს კონტრშეტევა [[არდენების ოპერაცია 1944-1945|არდენში]]. ინგლის-ამერიკის მთავრობებმა საბჭოთა მთავრობას სთხოვეს აღმოსავლეთ ფრონტზე შეტევის დაჩქარება. [[ვისლა-ოდერის ოპერაცია 1945|ვისლა-ოდერის ოპერაციის ]] მსვლელობაში საბჭოთა ჯარებმა გაანადგურეს გერმანიის ფაშისტთა დაჯგუფება ვისლასა და ოდერს შორის, გაანადგურეს 35 დივიზია და მძიმე ზარალი მიაყენეს 25 დივიზიას. [[აღმოსავლეთ პრუსიის ოპერაცია 1945|აღმოსავლეთ პრუსიის ოპერაციის]] (1945)დროს განადგურდა გერმანელთა 25 დივიზია და მძიმე ზარალი განიცადა 12 დივიზიამ. საბჭოთა ჯარებმა იერიშით აიღეს [[კენიგსბერგი]]. 1945 წლის თებერვალ-აპრილის I ნახევარში გაანადგურეს მტრის მსხვილი დაჯგუფებები აღმოსავლეთ [[პომერანია|პომერანიასა]] და [[სილეზია|სილეზიაში]], გაათავისუფლეს [[ბალტიის ზღვა|ბალტიის ზღვის]] სანაპირო დანციგიდან ოდერამდე. გერმანიის წინააღმდეგ მოქმედების კოორდინაციისათვის და ევროპაში ომის შემდეგ წესრიგის დამყარების საკითხებთან დაკავშირებით 1945 წლის 4-11 თებერვალს [[იალტა|იალტაში]] შედგა სსრკ-ის, აშშ-ისა და დიდი ბრიტანეთის ხელმძღვანელთა კონფერენცია ([[ყირიმის კონფერენცია 1945]]).
[[სურათი:180px-Reichstag flag.jpg|thumb|left|გამარჯვების დროშა რაიხსტაგზე]]
ფაშისტური გერმანიის წინააღმდეგობის უკანასკნელი ცენტრი [[ბერლინი]] იყო. 16 აპრილს დაიწყო გრანდიოზული [[ბერლინის ოპერაცია 1945|ბერლინის ოპერაცია]] (1945). [[ჰიტლერი, ადოლფ|ჰიტლერის]] თვითმკვლელობის შემდეგ (30 აპრილი) ადმირალ [[დენიცი, კარლ|დენიცის ]] მეთაურობით შეიქმნა მთავრობა, რომელიც წითელი არმიის წინააღმდეგ ბრძოლის გაგრძელებას ცდილობდა. 6-11 მაისს საბჭოთა არმიებმა ჩაატარეს [[პრაღის ოპერაცია 1945|პრაღის ოპერაცია]] (1945). ფართო ფრონტით შეტევის შედეგად საბჭოთა შეიარაღებულმა ძალებმა დაასრულეს ცენტრალური და სამხრეთ-აღმოსავლეთის ევროპის ქვეყნების განთავისუფლება. 4 მაისს ხელმოწერილ იქნა აქტი გერმანელთა ჯარების დანებების შესახებ ნიდერლანდში, ჩრდილოეთ-დასავლეთ გერმანიაში, შლეზვიგ-ჰოლშტაინსა და დანიაში. 5 მაისს დანებდნენ ფაშისტური ჯარები სამხრეთ და დასავლეთ ავსტრიაში, ბავარიაში, ტიროლში და სხვა რაიონებში. 8 მაისს, შუაღამისას საბჭოთა ჯარების მიერ დაკავებული კარლსჰორსტის გარეუბანში გერმანიის უმაღლესი მთავარსარდლობის წარმომადგენლებმა ფელდმარშალ [[კაიტელი, ვილჰელმ|ვ. კაიტელის]] მეთაურობით ხელი მოაწერეს აქტს ფაშისტური გერმანიის შეიარეღებული ძალების უსიტყვო [[კაპიტულაცია|კაპიტულაციის]] შესახებ. უსიტყვო კაპიტულაცია საბჭოთა მთავრობის დავალებით მიიღო საბჭოთა კავშირის მარშალმა   [[ჟუკოვი, გიორგი|გ. ჟუკოვმა]] აშშ-ის, დიდი ბრიტანეთისა და საფრანგეთის წარმომადგენლებთან ერთად.

===მეორე მსოფლიო ომის მეხუთე პერიოდი (9 მაისი - 2 სექტემბერი 1945) ===
[[სურათი:Konferenz.jpg|thumb|right|პოტსდამის კონფერენცია]] 
აგრესიულ სახელმწიფოთა კოალიციიდან, რომელმაც მეორე მსოფლიო ომი გააჩაღა, 1945 მაისში [[ბრძოლა|ბრძოლას]] მხოლოდ იაპონია განაგრძობდა. 17 ივლისიდან - 2 აგვისტომდე შედგა სსრკ-ის (დელეგაციის მეთაური [[სტალინი, იოსებ|ი. სტალინი]]), აშშ-ის (დელეგაციის მეთაური  [[ტრუმენი, ჰარი|ჰ. ტრუმენი]]) და დიდი ბრიტანეთის (დელეგაციის მეთაური [[ჩერჩილი, უინსტონ|უ. ჩერჩილი]], 28 ივლისიდან - [[ეტლი, კლემენტ|კ. ეტლი]]) მთავრობათა მეთაურების [[პოტსდამის კონფერენცია  1945]] ([[1945]]), მიიღეს გადაწყვეტილება გერმანიის დემილიტარიზაციის , დენაციფიკაციისა და დემოკრატიული გარდაქმნის შესახებ. დიდი ბრიტანეთის, აშშ-ისა და ჩინეთის მთავრობებმა წაუყენეს იაპონიას კაპიტულაციის კონკრეტული პირობები, რომლებიც იაპონიის მთავრობამ  უარყო, სსრკ-მა, რომელმაც 1945 აპრილში მოახდინა სსრკ-იაპონიის ნეიტრალიტეტის შესახებ პაქტის დენონსირება, დაადასტურა მზადყოფნა ჩაბმულიყო ომში იაპონიის წინააღმდეგ.
[[სურათი:180px-Nagasakibomb.jpg|thumb|left|ატომური ბომბი ნაგასაკიში]]
[[6 აგვისტო|6 აგვისტოსა]] და [[9 აგვისტო|9 აგვისტოს]] [[აშშ|აშშ-მა]] ატომური ბომბები ჩამოაგდო [[ჰიროსიმა|ჰიროსიმასა]] და [[ნაგასაკი|ნაგასაკიში]], რის შედეგადაც დაიხოცა და დასახიჩრდა 1/4 მლნ-მდე მშვიდობიანი მცხოვრები. 8 აგვისტოს სსრკ-მა ომი გამოუცხადა იაპონიას. 9 აგვისტოს საბჭოთა [[შეიარაღებული ძალები|შეიარაღებულმა ძალებმა]] დაიწყეს საომარი მოქმედება მანჯურიაში განლაგებული იაპონელთა [[კვანტუნის არმია|კვანტუნის არმიის]] (1,2 მლნ. კაცი) წინააღმდეგ. 10 აგვისტოს იაპონიის წინააღმდეგ ომში ჩაება [[მონღოლეთი|მონღოლეთის სახალხო რესპუბლიკაც]]. საბჭოთა ჯარებმა სწრაფი შეტევით მოკლე დროში გაანადგურეს [[კვანტუნის არმია]] და გაათავისუფლეს ჩრდილოეთ-აღმოსავლეთის ჩინეთის ნაწილი, ჩრდილოეთ კორეა, კუნძული სახალინი და კურილის კინძულები. განთავისუფლებული მანჯურია ეკონომიკურად ჩინეთის ერთ-ერთი ყველაზე განვითარებული რაიონი, გადაიქცა ჩინეთის რევ. ძალების საიმედო სამხედრო-სტრატეგიულ პლაცდარმად. სსრკ-ის ომში ჩაბმამ და კვანტუნის არმიის განადგურებამ დააჩქარა იაპონიის უსიტყვო კაპიტულაცია, რომლითაც [[1945]] წლის  [[2 სექტემბერი|2 სექტემბერს]] დასრულდა მეორე მსოფლიო ომი.


=== მეორე მსოფლიო ომის შედეგები ===
[[სურათი:250px-Gedenkstätte belagerung.JPG|thumb|right|ლენინგრადის (სანქტ-პეტერბურგი) ალყის ხსოვნის ადგილი]] 
მეორე მსოფლიო ომმა უდიდესი გავლენა იქონია კაცობრიობის ბედზე. გერმანია, იტალია და იაპონია გამოეთიშნენ მსოფლიოს, როგორც ძლიერი სახელმწიფოები. [[ევროპა|ევროპაში]] გადამწყვეტი როლი  აშშ და მსოფლიოში ახლად გაბატონებული სსრკ  ჰქონდათ, მის შემდეგ, რაც  1940 გერმანიამ საფრანგეთი დაიპყო, ხოლო დიდი ბრიტანეთი უძლური იყო  დაემარცხა გერმანია. [[ომი|ომში]] მონაწილეობდა 72 [[სახელმწიფო]] (დედამიწის მოსახლეობის 80%). [[ბრძოლა|ბრძოლები]] მიმდინარეობდა 40 სახელმწიფოს ტერიტორიაზე. [[შეიარაღებული ძალები|შეიარაღებულ ძალებში]]  მობილიზებულ იქნა 110 მლნ. კაცი. დაიღუპა 62 მლნ. კაცი (სსრკ - 27 მლნ., გერმანია - 5,25 მლნ., [[პოლონეთი]] - 4,5-6 მლნ., იუგოსლავია - 1,7 მლნ., იაპონია- 1,8 მლნ., აშშ - 318.000, დიდი ბრიტანეთი - 386.000, საფრანგეთი - 810.000, იტალია - 330.000, რუმინეთი - 378.000, უნგრეთი - 420 000, ფინეთი - 84 000), სამხედრო ხარჯები და ზარალი 4 ტრილიონ დოლარს შეადგენდა. 
[[სურათი:Treptow-8.jpg|thumb|left|ბერლინი-ტრეპტო]]
ომს თან სდევდა საშინელი ნგრევა. განადგურდა ათიათასობით [[ქალაქი]] და [[სოფელი]], უბედურება თავს დაატყდა ათეულობით მლნ. ადამიანს. ამ ომში საბოლოოდ განადგურდა [[ფაშიზმი]], როგორც საერთაშორისო იმპერიალიზმის დამკვრელი ძალა. ომმა ცხადყო სოციალიზმისა და სსრკ-ის, მსოფლიოში პირველი სოციალისტური სახელმწიფოს უძლეველობა. ანტიჰიტლერული [[კოალიცია]] გადამწყვეტმა გამარჯვებამ ხელი შეუწყო რევოლუციურ გარდაქმნებს მსოფლიოს მრავალ ქვეყნებში. მეორე მსოფლიო ომის შედეგებმა გაადვილა და დააჩქარა მთელ რიგ ქვეყნებში სახალხო-დემოკრატიული და სოციალისტური რევოლუციების გამარჯვებას. სოციალიზმის გზას დაადგა ევროპის ქვეყნები (100 მლნ. კაცი). კაპიტალისტურ სისტემას ჩამოსცილდა აზიის სახელმწიფოები (1 მლნ. კაცი), სოციალიზმი იქცა მსოფლიო სისტემად. კაპიტალისტურ ქვეყნებში დაჩქარდა ხალხის მასების გარევოლუციურების პროცესი, გაიზარდა კომუნისტური და მუშათა პარტიების გავლენა, მსოფლიო კომუნისტური და მუშათა მოძრაობა ავიდა ახალ, უფრო მაღალ საფეხურზე. სსრკ-მა გადამწყვეტი როლი ითამაშა ფაშისტურ გერმანიაზე გამარჯვებაში.

მეორე მსოფლიო ომი წარმოადგენს უდიდეს ეტაპს სამხედრო ხელოვნების განვითარების ისტორიაში.


[[კატეგორია:მეორე მსოფლიო ომი|*]]

[[af:Tweede Wêreldoorlog]]
[[als:Zweiter Weltkrieg]]
[[ang:Ōðru Woruldgūþ]]
[[ar:حرب عالمية ثانية]]
[[ast:Segunda Guerra Mundial]]
[[ba:Икенсе донъя һуғышы]]
[[be:Другая сусьветная вайна]]
[[bg:Втора световна война]]
[[bs:Drugi svjetski rat]]
[[ca:Segona Guerra Mundial]]
[[cs:Druhá světová válka]]
[[cy:Yr Ail Ryfel Byd]]
[[da:2. verdenskrig]]
[[de:Zweiter Weltkrieg]]
[[el:Β' Παγκόσμιος Πόλεμος]]
[[en:World War II]]
[[eo:Dua mondmilito]]
[[es:Segunda Guerra Mundial]]
[[et:Teine maailmasõda]]
[[eu:Bigarren Mundu Gerra]]
[[fa:جنگ جهانی دوم]]
[[fi:Toinen maailmansota]]
[[fr:Seconde Guerre mondiale]]
[[fy:Twadde Wrâldkriich]]
[[ga:An Dara Cogadh Domhanda]]
[[gl:Segunda Guerra Mundial]]
[[gn:Ñorairõ Guasu]]
[[he:מלחמת העולם השנייה]]
[[hr:Drugi svjetski rat]]
[[hu:II. világháború]]
[[id:Perang Dunia II]]
[[io:Duesma mondo-milito]]
[[is:Seinni heimsstyrjöldin]]
[[it:Seconda guerra mondiale]]
[[ja:第二次世界大戦]]
[[ko:제2차 세계 대전]]
[[la:Bellum Orbis Terrarum II]]
[[lb:Zweete Weltkrich]]
[[li:Twiede Wereldoorlog]]
[[lt:Antrasis pasaulinis karas]]
[[lv:Otrais pasaules karš]]
[[mk:Втора Светска војна]]
[[ms:Perang Dunia II]]
[[mt:Tieni Gwerra Dinjija]]
[[nds:Tweet Weltorlog]]
[[nl:Tweede Wereldoorlog]]
[[nn:Andre verdskrigen]]
[[no:Andre verdenskrig]]
[[pl:II wojna światowa]]
[[pt:Segunda Guerra Mundial]]
[[ro:Al doilea război mondial]]
[[ru:Вторая мировая война]]
[[scn:Secunna guerra munniali]]
[[sh:Drugi svetski rat]]
[[simple:World War II]]
[[sk:Druhá svetová vojna]]
[[sl:Druga svetovna vojna]]
[[sq:Lufta e II-të Botrore]]
[[sr:Други светски рат]]
[[sv:Andra världskriget]]
[[sw:Vita Kuu ya Pili ya Dunia]]
[[ta:இரண்டாம் உலகப் போர்]]
[[th:สงครามโลกครั้งที่สอง]]
[[tr:II. Dünya Savaşı]]
[[uk:Друга світова війна 1939-45]]
[[vi:Đệ nhị thế chiến]]
[[wa:Deujhinme guere daegnrece]]
[[zh:第二次世界大战]]
[[zh-yue:第二次世界大戰]]
