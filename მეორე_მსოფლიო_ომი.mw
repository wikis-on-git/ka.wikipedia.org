'''მეორე მსოფლიო ომი''' [[1939]]-[[1945]], უდიდესი [[ომი]] ისტორიაში; მოამზადეს საერთაშორისო  იმპერიალისტური რეაქციის  ძალებმა და გააჩაღეს მთავარმა აგრესიულმა [[სახელმწიფო | სახელმწიფოებმა]] - ფაშისტურმა [[გერმანია | გერმანიამ]], ფაშისტურმა [[იტალია | იტალიამ]] და მილიტარისტილმა [[იაპონია | იაპონიამ]]. მეორე მსოფლიო ომი, ისევე როგორც პირველი, წარმოიშვა [[იმპერიალიზმი | იმპერიალიზმის]] ხანაში კაპიტალისტური ქვეყნების განვითარების უთანაბრობის კანონის ძალით და წარმოადგენდა იმპერიალისტურ ქვეყნებს შორის წინააღმდეგობათა მკვეთრი გამწვავებისა და მ.შ. გასაღების ბაზრების, ნედლეულის წყაროების, კაპიტალის დაბანდებისა და გავლენის სფეროებისათვის ბრძოლის შედეგს. მსოფლიოს 2 სისტემად გათიშვამ წარმოშვა [[ეპოქა | ეპოქის]] მთავარი წინააღმდეგობა - წინააღმდეგობა [[სოციალიზმი | სოციალიზმსა]] და [[კაპიტალიზმი | კაპიტალიზმს]] შორის. მტრული  კაპიტალისტური სახელმწიფოები ებრძოდნენ რა ერთმანეთს, ამავე დროს მიისწრაფოდნენ [[სსრკ | სსრკ-ის]] განადგურებისაკენ. მეორე მსოფლიო ომი მსხვილ კაპიტალისტურ სახელმწიფოთა 2 [[კოალიცია | კოალიციას]] შორის შეტაკებით დაიწყო. მეორე მსოფლიო ომის გაჩაღებაში ბრალი მიუძღვით ყველა ქვეყნის იმპერიალისტებს, მთელ თანამედროვე კაპიტალისტურ სისტემას. განსაკუთრებული პასუხისმგებლობა კი ომის გაჩაღებისათვის ფაშისტური ბლოკის სათავეში მდგომ ჰიტლერულ გერმანიას ეკისრება. ფაშისტური ბლოკის სახელმწიფოთა მხრიდან მეორე მსოფლიო ომი იმპერიალისტურ ხასიათს ატარებდა, ხოლო მათ წინააღმდეგ მეომარ სახელმწიფოთა მრხიდან ომის ხასიათი თანდათან იცვლებოდა. ომში სსრკ-ის ჩაბმისა და ანტიჰიტლერული კოალიციის შექმნის შემდეგ მან საბოლოოდ სამართლიანი, ანტიფაშისტური ხასიათი მიიღო.

მეორე მსოფლიო ომის წინ ფაშისტურმა გერმანიამ სამხედრო ეკონომიკისა და შეიარაღებულ ძალთა დაჩქარებული განვითარების გზით შექმნა ძლიერი სამხედრო მანქანა. შეიარაღებულ ძალებზე მის მიერ [[1933]]-[[1939]] გაწეული საერთო ხარჯი 90 მლრდ. მარკას აღემატებოდა. უმაღლესი სარდლობის [[სტრატეგია]] ემყარებოდა "ელვისებური ომის" [[კონცეფცია | კონცეფციას]], რომლის მიხედვით გამარჯვებისათვის უნდა მიეღწიათ უმოკლეს დროში სანამ მოწინააღმდეგე თავისი შეიარაღებული ძალებისა და სამხედრო ეკონომიკის პოტენციალის სრულ მობილიზებას მოასწრებდა.


=== მეორე მსოფლიო ომის პირველი პერიოდი (1939 წლის 1 სექტემბერი - 1941 წლის 21 ივნისი) - ომის დაწყება და გერმანიის ჯარების შეჭრა დასავლეთ ევროპის ქვეყნებში. ===
[[image:250px-WWII Poland Invasion 1939-09-01.jpg|thumb|rigth|პოლონეთზე თავდასხმა]]
მეორე მსოფლიო ომი დაიწყო [[1939]] წლის [[1 სექტემბერი | 1 სექტემბერს]] ფაშისტური გერმანიის  [[პოლონეთი | პოლონეთზე]] თავდასხმით ([[პოლონეთის კამპანია 1939]]). [[3 სექტემბერი | 3 სექტემბერს]] [[დიდი ბრიტანეთი | დიდმა ბრიტანეთმა]] და  [[საფრანგეთი | საფრანგეთმა]]  ომი გამოუცხადეს გერმანიას. ინგლის-საფრანგეთის კოალიციაში შედიოდნენ აგრეთვე მათი [[დომინიონი | დომინიონები]] და [[კოლონიები და კოლონიური პოლიტიკა | კოლონიები]].
პოლონეთის არმიაზე გადამწყვეტი უპირატესობით გერმანიის ფაშისტთა სარდლობამ სწრაფად მიაღწია დასახეულ მიზანს. გმირულმა წინააღმდეგობამ ვერ იხსნა პოლონეთი დამარცხებისაგან. ამ კატასტროფის ერთ-ერთი ძირუთადი მიზეზი იყო პოლონეთის მმართველი ზედაფენის ავანტურისტული, ანტისაბჭოთა პოლიტიკა. [[1940]] წლის [[9 აპრილი | 9 აპრილს]] გერმანიის არმია ომის გამოუცხადებლად შეიჭრა [[დანია | დანიასა]] და [[ნორვეგია | ნორვეგიაში]] ([[ნორვეგიის ოპერაცია 1940]]). ინგლისისა და საფრანგეთის ჯარებმა ვერ გაუწიეს ეფექტური წინააღმდეგობა გერმანიის ამ სამხედრო აქციას.

ჯერ კიდევ ნორვეგიის ოკუპაციის დამთავრებამდე ფაშისტური გერმანიის სამხედრო-პოლიტიკური ხელმძღვანელობა შეუდგა გეგმა "გელბის" რეალიზაციას, რომელიც ითვალისწინებდა ელვისებურ შეჭრას საფრანგეთში ([[საფრანგეთის კამპანია 1940]]). გერმანელთა სატანკო ნაწილებმა გაარღვიეს ფრანგთა თავდაცვა სედანის რაიონში და 20 მაისს ლამანშამდე მიაღწიეს. 14 მაისს დანებდა ნიდერლადების შეიარაღებული ძალები. [[ბელგია | ბელგიის]] არმია, ბრიტანელთა საექსპედიციო ძალები და საფრანგეთის არმიის ნაწილი მოწყვეტილი აღმოჩნდნენ აღმოსავლეთ ფლანდრიაში. 28 მაისს დანებდა ბელგიის არმია, თუმცა მოხერხდა დიუნკერკის ([[დიუნკერკის ოპერაცია]]) რაიონში ალყაშემორტყმული ინგლისის [[ჯარი | ჯარებისა]] და საფრანგეთის ჯარების ნაწილის [[ევაკუაცია]] დიდ ბრიტანეთში. 10 ივნისს საფრანგეთის მთავრობამ დატოვა [[პარიზი]]. საფრანგეთის არმიამ ისე დაყარა იარაღი, რომ არ ამოუწურავს წინააღმდეგობის გაწევის ყველა საშუალება. 14 ივნისს გერმანიის ჯარებმა უბრძოლველად აიღეს პარიზი. [[1940]] წლის 22 ივნისს ხელმოწერილ იქნა აქტი საფრანგეთის კაპიტულაციის შესახებ ([[კომპიენის დაზავება 1940]]).

[[1940]] წლის 10 ივნისს დიდი ბრიტანეთისა და საფრანგეთის წინააღმდეგ ომში იტალია ჩაება. იტალიის ჯარებმა აგვისტოში ხელთ იგდეს ბრიტანეთის [[სომალი]], [[კენია | კენიისა]] და [[სუდანი | სუდანის]] ნაწილი; სექტემბრის შუა რიცხვებში ლიდიიდან შეიჭრნენ [[ეგვიპტე | ეგვიპტეში]] და ცდილობდნენ [[სუეცი | სუეცისაკენ]] გაჭრას, მაგრამ [[1940]] წლის დეკემბერში უკუგდებულ იქნენ ინგლისის ჯარების მიერ. [[1940]] წლის ოქტომბერში იტალიელები შეეცადნენ შეჭრილიყვნენ [[ალბანეთი | ალბანეთიდან]] [[ საბერძნეთი | საბერძნეთში]], მაგრამ ისინი საბერძნეთის არმიამ მოიგერია. [[1941]] დასაწყისში ჩრდილოეთ [[აფრიკა | აფრიკაში]] გადაისროლეს გერმანელთა ე. წ. აფრიკული კორპუსი გენერალ [[რომელი, ერვინ | ე. რომელის]] მეთაურობით. იტალია-გერმანიის ჯარები გადავიდნენ [[შეტევა | შეტევაზე]] და აპრილის II ნახევარში მიაღწიეს [[ლიბია]]-ეგვიპტის საზღვრამდე. 

საშიშროებამ, რომელიც დიდ ბრიტანეთს საფრანგეთის დამარცხების შემდეგ დაემუქრა, ხელი შეუწყო მიუნხენელ კაპიტულანტთა იზოლაციას და ინგლისელი ხალხის ძალთა კონსოლოდაციას. [[ჩერჩილი, უინსტონ | უ. ჩერჩილის]] მთავრობა, რომელმაც [[1940]] წლის 10 მაისს შეცვალა [[ჩემბერლენი, ნევილ | ნ. ჩემბერლენის]] მთავრობა, უფრო ეფექტური [[თავდაცვა | თავდაცვის]] ორგანიზებას შეუდგა. [[1940]] აგვისტოს დაიწყო გერმანიის [[ავიაცია | ავიაციის]] მასირებული თავდასხმა დიდი ბრიტანეთის ქალაქებზე ([[ინგლისისათვის ბრძოლა 1940-1941]]). ამავე დროს გააქტიურდა გერმანიის სამხედრო-საზღვაო ძალების მოქმედება [[ატლანტის ოკეანე | ატლანტის ოკეანეში]]. გერმანიის მთავრი ყურადღება მიმართული იყო აღმოსავლეთისაკენ. ამზადებდა რა ომს სსრკ-ის წინააღმდეგ, ფაშისტური გერმანია 1941 გაზაფხულზე შეიჭრა ([[ბალკანეთის კამპანია 1941]]); 2 მარტს გერმანიის ჯარები შევიდნენ [[ბულგარეთი | ბულგარეთში]], რომელიც ბერლინის პაქტს შეუერთდა. 18 აპრილისთვის ოკუპირებულ იქნა [[იუგოსლავია]], ხოლო 29 აპრილისთვის - საბერძნეთის კონტინენტური ნაწილი. მაის-ივნისში სამხედრო-საჰაერო ოპერაციის შედეგად ფაშისტური გერმანიის ჯარებმა ხელთ იგდეს კუნძული [[კრეტა]]. 

ომის I პერიოდის ბოლოსათვის დასავლეთისა და ცენტრალური ევროპის თითქმის ყველა ქვეყანა ან ოკუპირებულ იქნა ფაშისტური გერმანიისა და იტალიის მიერ, ან მათზე დამოკიდებული აღმოჩნდა. დაწყებული მსოფლიო ომის პირობებში საბჭოთა ხალხმა პარტიის ხელმთღვანელობით ტიტანური მუშაობა ჩაატარა მოსალოდნელი აგრესიის მოსაგერიებლად. მასობრივი არმიის შექმნის უზრუნველსაყოფად [[1939]] წლის 1 სექტემბერს მიღენულ იქნა კანონი საყოველთაო სამხედრო ვალდებულების შესახებ. [[1941]] შუა ხანისათვის საბჭოთა შეიარაღებული ძალები [[1939]] შედარებით გაიზარდა 2,8-ჯერ და გადააჭარბა 5 მლნ. კაცს.



=== მეორე მსოფლიო ომის მეორე  პერიოდი  (1941 წლის 22 ივნისი - 1942 წლის 18 ნოემბერი)- ფაშისტური გერმანიის თავდასხმა სსრკ-ზე, ომის მასშტაბების გაფართოება, ჰიტლერული დოქტრინის კრახი. ===

1941 წლის 22 ივნისს ფაშისტური გერმანია ვერაგულად თავს დაესხა საბჭოთა კავშირს.დაიწყო [[დიდი სამამულო ომი]] საბჭოთა კავშირისა ([[1941]]-[[1945]]), რომელიც მეორე მსოფლიო ომის უმნიშვნელოვანეს ეტაპად იქცა.

სსრკ-ის ჩაბმამ ომში გამოიწვია მსოფლიოში [[ფაშიზმი | ფაშიზმის]] წინააღმდეგ მებრძოლ ძალთა [[კონსოლიდაცია]]. [[1941]] წლის 12 ივლისს დაიდო შეთანხმება სსრკ-სა და დიდ ბრიტანეთს შორის გერმანიის წინააღმდეგ ომში ერთობლივი მოქმედების შესახებ. 2 აგვისტოს მიღწეულ იქნა შეთანხმება აშშ-თან სამხედრო-ეკონომიური თანამშრომლობისა და სსრკ-დმი მატერიალური დახმარების შესახებ. 14 აგვისტოს გამოქვეყნდა [[ატლანტიკის ქარტია]]. [[1941]] წლის 29 სექტემბერი - 1 ოქტომბერი შედგა [[მოსკოვის თათბირები  | მოსკოვის თათბირი]] სსრკ-ის, დიდ ბრიტანეთისა და აშშ-ის მონაწილეობით. 1941 აგვისტო-სექტემბერში საფუძველი ჩაეყარა [[ანტიჰიტლერული კოალიცია | ანტიჰიტლერულ კოალიციას]]. ფაშისტურმა გერმანიან სსრკ-ის წინააღმდეგ დაძრა თავისი სამხედრო ძალების ძირითადი ნაწილი. სსრკ-ს ომი გამოუცხადეს აგრეთვე [[უნგრეთი | უნგრეთმა]],  [[რუმინეთი | რუმინეთმა]],  [[იტალია | იტალიამ]] და [[ფინეთი | ფინეთმა]].

[[წითელი არმია | წითელი არმიის]] ბრძოლამ თავიდანვე უდიდესი გავლენა იქონია მეორე მსოფლიო ომის მსვლელობაზე. წითელმა არმიამ აიძულა ჰიტლერული სარდლობა საბოლოოდ აეღო ხელი "ელვისებური ომის" დოქტრინაზე. ჰიტლერელთა განადგურებას [[მოსკოვის ბრძოლაში 1941-1942]] (1941 წლის 30 სექტემბერი - 1942 წლის 20 აპრილი) მსოფლიო ისტორიული მნიშვნელობა ჰქონდა. 1941 წლის 7 დეკემბერს იაპონიამ [[პერლ-ჰარბორი | პერლ-ჰარბორში]] ამერიკის სამხედრო-საზღვაო ბაზაზე მოულოდნელი თავდასხმით დაიწყო ომი აშშ-ის წინააღმდეგ. 1941 ნოემბერში ფაშისტურ სახელმწიფოთა "ანტიკონტერნული პაქტი" გაგრძელდა 5 წლით. 1941 წლის 11 დეკემბერს გერმანიამ, იტალიამ და იაპონიამ ხელი მოაწერეს შეთანხმებას, რომლის ძალითაც მათ აშშ-ისა და დიდი ბრიტანეთის წინააღმდეგ უნდა ებრძოლათ "გამარჯვებამდე" ([[წყნარი ოკეანის კამპანია 1941-1945]]). ფაშისტური გერმანიის ჯარების ძირითადი ნაწილის გადასროლამ სსრკ-გერმანიის ფრონტზე მნიშვნელოვნად გააუმჯობესა ბტირანეთის შეიარაღებული ძალების მდგომარეობა [[ხმელთაშუა ზღვა | ხმელთაშუა ზღვის]] აუზში და ჩრდილოეთ აფრიკაში. 1941 წლის ზაფხულში ხმელთაშუა ზღვაზე ბრიტანეთის [[ფლოტი]] და [[ავიაცია]] მტკიცედ გაბატონდა.



===მეორე მსოფლიო ომის მესამე პერიოდი  (1942 წლის 19 ნოემბერი - 1943 დეკემბერი) - ძირეული გარდატეხა ომის მსვლელობაში. ფაშისტური ბლოკის შეტევითი სტრატეგიის კრახი.===

III პერიოდი ხასიათდება საომარ მოქმედებათა მასშტაბებისა და დაძაბულობის ზრდით. ფაშისტური გერმანიის მესვეურები ყველა საშუალებით ცდილობდნენ გამარჯვების მიღწევას სსრკ-ზე. ფაშისტური დიქტატურის რეჟიმმა უკიდურესობამდე გააძლიერა ექსპლუატაცია, რეპრესიები და ძარცვა ოკუპირებული ქვეყნების რესურსების მაქსიმალური გამოყენების მიზნით. ფაშისტური გერმანიისათვის მუშაობდა თითქმის მთელი ევროპის მრეწველობა, სოფლის მეურნეობა და ტრანსპორტი. 1942 ნოემბერში 267 [[დივიზია | დივიზიიდან]] და 5 [[ბრიგადა (სამხედრო)| ბრიგადიდან]], რომელიც გერმანიას ჰყავდა, 192 დივიზია (71%) და 5 ბრიგადა მოქმედებდა წითელი არმიის წინააღმდეგ. გარდა ამისა, სსრკ-გერმანიის ფრონტზე იბრძოდა გერმანიის სატელიტთა 66 დივიზია და 13 ბრიგადა. ამ პერიოდშიც მეორე მსოფლიო ომის მთავარ ფრონტად კვლავ სსრკ-გერმანიის ფრონტი რჩებოდა. 1942 წლის 19 ნოემბერს დაიწყო საბჭოთა ჯარების [[კონტრშეტევა]] სტალინგრადთან ([[სტალინგრადის ბრძოლა 1942-1943]]). 1943 წელს კურსკთან ბრძოლებში ([[კურსკის ბრძოლა 1943]])ფაშისტური გერმანიის ჯარების განადგურების შედეგად მოხდა ძირითადი გარდატეხა მეორე მსოფლიო ომის მსველობაში. ფაშისტური გერმანია იძულებული გახდა გადასულიყო სტრატეგიულ თავდაცვაზე. საბჭოთა არმიამ დაიწყო ფართო შეტევა მთელ ფრონტზე. [[1943]] [[ზაფხული | ზაფხულსა]] და [[შემოდგომა | შემოდგომაზე]] გაათავისუფლეს [[დონბასი]] და მარცხენა ნაპირის [[ უკრაინა]], გადალახეს [[დნეპრი]] და დაიწყო [[ბელორუსია | ბელორუსიის]] განთავისუფლება. 1942 შემოდგომიდან ერთგვარად გააქტიურდა დიდი ბრიტანეთი და აშშ-ის სამხედრო მოქმედება. [[1942]] ოქრომბრის ბოლოს დაიწყო ინგლისის მე-8 არმიის (სარდალი გენერალი [[მონტგომერი, ალამაინელი | მონტგომერი]]) შეტევა ჩრდილოეთ აფრიკაში. ელ-ალამაინის ბრძოლაში ([[1942]] წლის 23 ოქტომბერი-4 ნოემბერი) გამარჯვების შემდეგ ინგლისის ჯარები 3 თვის განმავლობაში უტევდნენ გენერალ-ფელდმარშალ რომელის ჯარებს აფრიკის ჩრდილოეთ სანაპიროს გასწცრივ და გავიდნენ [[ტუნისი | ტუნისის]] სამხრეთ საზღვართან. [[1942]] წლის 8 ნოემბერს დაიწყო ამერიკა-ინგლისის საექსპედიციო ძალების (150 ათ.) გადასხმა საფრანგეთის ჩრდილოეთ აფრიკაში. მალე მოკავშირეებმა დაიკავეს [[მაროკო]], [[ალჟირი]], შევიდნენ ტუნისში. [[1943]] ზაფხულში მოკავშირეთა ჯარებმა დაიკავეს კუნძილი [[სიცილია]]. სექტემბერს გადასხეს საზღვაო დესანტები [[აპენინი ნახევარ კუნძული | აპენინის  ნახევარ კუნძულზე]] ([[იტალიის კამპანია 1943-1945]]).
საბჭოთა არმიის გამარჯვებები ხელს უწყობდა ევროპის ხალხთა ანტიფაშისტური ბრძოლის აღმავლობას. 

ომის III პერიოდში მოხდა არსებითი ცვლილებები [[წყნარი ოკეანე| წყნარ ოკეანესა]] და[[ აზია | აზიაში]] მებრძოლ მხარეთა ძალთა თანაფარდობაში. [[1943]] განმავლობაში ამერიკის ჯარები გადასხდნენ [[ახალი გვინეა | ახალ გვინეაზე]], განდევნეს იაპონელები [[ალეუტი | ალეუტის]] კუნძულებიდან, საგრძნობი ზარალი მიაყენეს იაპონიის სამხედრო და სავაჭრო ფლოტს.



=== მეორე მსოფლიო ომის მეოთხე პერიოდი (1944 წლის 1 იანვარი - 1945 წლის 8 მაისი) - ფაშისტური ბლოკის განადგურება, მტრის ჯარების განდევნა სსრკ ტერიტორიიდან. მეორე ფრონტის გახსნა, ევროპის ქვეყნების ოკუპაციისაგან განთავისუფლება, ფაშისტური გერმანიის სრული კრახი და უსიტყვო კაპიტულაცია. ===

=== მეორე მსოფლიო ომის მეხუთე პერიოდი (9 მაისი - 2 სექტემბერი 1945) - იმპერიალისტური იაპონიის განადგურება. აზიის ხალხთა განთავისუფლება იაპონიის ოკუპაციისაგან. მეორე მსოფლიო ომის დამთავრება. ===




=== მეორე მსოფლიო ომის შედეგები ===


[[af:Tweede Wêreldoorlog]]
[[ang:Ōðru Woruldgūþ]]
[[ar:حرب عالمية ثانية]]
[[be:Другая сусьветная вайна]]
[[bg:Втора световна война]]
[[bs:Drugi Svjetski Rat]]
[[ca:Segona Guerra Mundial]]
[[cs:Druhá světová válka]]
[[cy:Yr Ail Ryfel Byd]]
[[da:2. verdenskrig]]
[[de:Zweiter Weltkrieg]]
[[el:Β' Παγκόσμιος Πόλεμος]]
[[en:World War II]]
[[eo:Dua Mondmilito]]
[[es:Segunda Guerra Mundial]]
[[et:Teine maailmasõda]]
[[fa:جنگ جهانی دوم]]
[[fi:Toinen maailmansota]]
[[fr:Seconde Guerre mondiale]]
[[fy:Twadde Wrâldkriich]]
[[ga:An Dara Cogadh Domhanda]]
[[gl:II Guerra Mundial]]
[[he:מלחמת העולם השנייה]]
[[hr:Drugi svjetski rat]]
[[hu:II. világháború]]
[[id:Perang Dunia II]]
[[io:Duesma mondo-milito]]
[[is:Síðari heimsstyrjöldin]]
[[it:Seconda guerra mondiale]]
[[ja:第二次世界大戦]]
[[ko:제 2차 세계 대전]]
[[la:Bellum Orbis Terrarum II]]
[[lb:Zweete Weltkrich]]
[[li:Twiede Wereldoorlog]]
[[lt:Antrasis pasaulinis karas]]
[[lv:Otrais pasaules karš]]
[[mk:Втора Светска војна]]
[[ms:Perang Dunia II]]
[[nds:Tweet Weltorlog]]
[[nl:Tweede Wereldoorlog]]
[[no:Andre verdenskrig]]
[[pl:II wojna światowa]]
[[pt:Segunda Guerra Mundial]]
[[ro:Al Doilea Război Mondial]]
[[ru:Вторая мировая война]]
[[scn:Secunna guerra munniali]]
[[sh:Drugi svetski rat]]
[[simple:World War II]]
[[sk:Druhá svetová vojna]]
[[sl:Druga svetovna vojna]]
[[sr:Други светски рат]]
[[sv:Andra världskriget]]
[[th:สงครามโลกครั้งที่สอง]]
[[uk:Друга світова війна 1939-45]]
[[vi:Đệ nhị thế chiến]]
[[wa:Deujhinme guere daegnrece]]
[[zh:第二次世界大战]]
