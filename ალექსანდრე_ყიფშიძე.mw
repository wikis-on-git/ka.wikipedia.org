'''ყიფშიძე, ალექსანდრე''' თევდორეს ძე [ფსევდონიმი ფრონელი (* [[13 იანვარი]]. [[1862]], სოფ. წვერი, ქარელის რაიონი ―   †  [[29 ივნისი]]. [[1916]], [[თბილისი]])], [[ქართველები | ქართველი]] ისტორიკოსი, პუბლიცისტი, საზოგადო და პოლიტიკური მოღვაწე. [[1888]] დაამთავრა [[ხარკოვი | ხარკოვის]] [[უნივერსიტეტი | უნივერსიტეტის]] ისტორიულ-ფილოლოგიური ფაკულტეტი.

	ყიფშიძე მუშაობდა სახაზინო პალატაში, საგუბერნიო საქმეთა სამმართველოში, საგლეხკაცო საქმეთა საკრებულოში, [[ახალციხე | ახალციხის]] მომრიგებელ მოსამართლედ და სხვ. 1905-07 რევოლუციის დროს ქართული საზოგადოების მხარდაჭერით დაინიშნა [[ქუთაისი | ქუთაისის]] ვიცე-გუბერნატორად, მაგრამ, როგორც პოლიტიკურად არასაიმედო, მალე მოხსნეს და მეტეხის ციხეში ჩასვეს. [[1906]] წელს იყო თბილისის სათავადაზნაურო საკრებულოსთან არსებული საადგილმამულო კომისიის მმართველი. დიდ მუშაობას ეწეოდა საქართველოს ეკონომიკის აღორძინებისათვის. იყო გაზეთ "საქართველოს" ერთ-ერთი დამაარსებელი, [[ქართველთა შორის წერა-კითხვის გამავრცელებელი საზოგადოება | ქართველთა შორის წერა-კითხვის გამავრცელებელი საზოგადოების]] გამგეობის წევრი.

	ყიფშიძე იკვლევდა XIX საუკუნის [[საქართველო | საქართველოს]] ისტორიის საკითხებს. აღსანიშნავია ნაშრომები: "მთიულეთი 1804 წ." (ტფილისი, 1896), "ამბოხება კახეთისა (1812)" (ტფილისი, 1907), "დიდებული მესხეთი" (გორი, 1914), "მთის არწივი, შამილი" (ტფილისი, 1914) და სხვ.

	ყიფშიძე ერთი პირველთაგანი იკვლევდა ქართველი ხალხის ეროვნულ-განმათავისუფლებელ მოძრაობას, ქართველი ხალხის ანტიკოლონიალურ და ანტიფეოდალური ბრძოლის ისტორიას. ყიფშიძის ნაშრომებისათვის დამახასიათებელია ცალკეული ისტორიული მოვლენებისა და ფაქტების საერთო ისტორიის ფონზე განხილვა. ყიფშიძე ეწეოდა მთარგმნელობით მუშაობასაც.

	დაკრძალულია ქართველ მწერალთა და საზოგადო მოღვაწეთა დიდუბის პანთეინში.




[[კატეგორია:ქართველები]]
[[კატეგორია:დაბადებული  1862]]
[[კატეგორია:გარდაცვლილი  1916]]
