'''ოზურგეთის რაიონი''' - ადმინისტრაციულ-ტერიტორიული [[რაიონი]] [[გურიის მხარე|გურიის მხარეში]]. რაიონის ტერიტორია [[1917]]-მდე შედიოდა ქუთაისის გუბერნიის ოზურგეთის მაზრაში, [[1921]]-დან ოზურგეთის მაზრაში. [[1930]]-დან ცალკე რაიონია. [[1934]]-[[1990|90]]-ში მახარაძის რაიონი ეწოდებოდა.


==ბუნება==
მდებარეობს მდინარეების ნატანებისა და სუფსის ხეობებში, დასავლეთიდან [[შავი ზღვა]] აკრავს, სამხრეთ-აღმოსავლეთით - [[მესხეთის ქედი|მესხეთის ქედის]] კალთები. ტერიტორია - 675 კვ.კმ., მათ შორის სასოფლო-სამეურნეო სავარგულებს უკავია 230 კვ.კმ. რაიონის ტერიტორიაზე მიედინება მდინარეები: [[ნატანები]], [[სუფსა]], ბჟუჟი, ჩოლოქი და სხვა. მთავარი წიაღისეული სიმდიდრეა ასფალტი, ბენტონიტური თიხები, კაოლინი, მაგნეტიტიანი ქვიშები, მუნერალური წყაროები.


==მოსახლეობა==
მოსახლეობის რიცხოვნობა - 79 ათასი კაცი; სიმჭიდროვე - 144 კაცი კვ.კმ-ზე. რაიონში 74 დასახლებული პუნქტია: 1 [[ქალაქი]], 3 [[დაბა]] და 70 [[სოფელი]]. 


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

* ''ქალაქის საკრებულო'' - 1: [[ოზურგეთი]];
* ''დაბის საკრებულო'' - 4: ლაითური, ნარუჯა, ურეკი, ნასაკირალი;
* ''თემის საკრებულო'' - 20: ასკანის, ბაილეთის, ბახვის, ბოხვაურის, გურიანთის, დვაბზუს, ვაკიჯვრის, კონჭკათის, ლიხაურის, მაკვანეთის, მერიის, მთისპირის, ნაგომრის, ნატანების, შემოქმედის, შრომის, ცხემლისხიდის, ძიმითის, ჭანიეთის, ჯუმათის.
* ''სოფლის საკრებულო'' - 4: თხინვალი, მელექედური, ოზურგეთი, სილაური..


==ეკონომიკა==
წამყვანი დარგია სუბტროპიკული [[სოფლის მეურნეობა]], მათ შორის [[მემცენარეობა]], [[მეჩაიეობა]], ასევე [[მეციტრუსეობა]], [[მევენახეობა]], [[მეცხოველეობა]]. მრეწველობის ძირითადი დარგია [[კვების მრეწველობა]], არის სხვადასხვა პროფილის მცირე საწარმოები. რაიონის ტერიტორიაზე გადის სარკინიგზო და საავტომობილო მაგისტრალები.


==კულტურა==
რაიონში 60 სახელმწიფო ზოგადსაგანმანათლებლო [[სკოლა|სკოლაა]], 5 საშუალო პროფესიული  და 2 უმაღლესი სასწავლებელი (ოზურგეთის ბუნებათსარგებლობის სასწავლო ინსტიტუტი, ივ. ჯავახიშვილის სახ. თბილისის სახელმწიფო უნივერსიტეტის გურიის რეგიონის ფილიალი), 34 [[ბიბლიოთეკა]], 1 [[თეატრი]] და 1 [[მუზეუმი]]. 


==ღირშესანიშნაობანი==
*''ხუროთმოძღვრული ძეგლები'': ლიხაურის ეკლესია, შემოქმედის სამონასტრო კომპლექსი, ნაქალაქარი “პეტრა”, ასკანის ციხე, გურიელების სასახლე. 

{{გურია}}
[[კატეგორია:საქართველოს რაიონები]]
[[კატეგორია:გურიის მხარე]]
