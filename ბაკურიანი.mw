'''ბაკურიანი''' - [[დაბა]] [[ბორჯომის რაიონი|ბორჯომის რაიონში]]. მდებარეობს [[თრიალეთის ქედი|თრიალეთის ქედის]] სამხრეთ ფერდობებზე, მდინარე ბაკურიანწყლის ნაპირას (ზღვის დონიდან 1700 მ, [[ბორჯომი|ბორჯომიდან]] 30 კმ). წარმოადგენს ბორჯომი-ბაკურიანის ვიწროლიანდაგიანი 37 კმ-იანი სარკინიგზო განშტოების ბოლო პუნქტს. დაბის სტატუსი მიენიჭა [[1926]] წელს. მოსახლეობა 2.0 ათასი. ბაკურიანის მიდამოები შემოსილია წიწვიანი ტყით, იგი ცნობილი სამთო-კლიმატური კურორტია. ბაკურიანი საერთაშორისო მნიშვნელობის სამთო-სათხილამურო ცენტრია. [[1932]] წელს გაიხსნა პირველი სათხილამურო ბაზა. ბაკურიანიდან კოხტაგორის მთაზე (1,3 კმ) და ცხრაწყაროს უღელტეხილზე (3,5 კმ) გაყვანილია საბაგირო გზები, აგებულია სათხილამურო ტრამპლინები. 2005 წელს საქართველოს მთავრობამ ბაკურიანი წარადგინა 2012 წლის [[ზამთრის ოლიმპიური თამაშები|ზამთრის ოლიმპიური თამაშების]] მასპინძლობის ერთ-ერთ კანდიდატად. 

[[კატეგორია:საქართველოს დაბები]]
