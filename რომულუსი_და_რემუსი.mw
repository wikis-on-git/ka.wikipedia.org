[[სურათი:Campidoglio.JPG|thumb|მგელი, რომელმაც ჩვილი რომულუსი და რემუსი გამოკვება]]
'''რომულუსი''' (''[[ლათინური ენა|ლათ]]. '''Romulus''''') ([[ძვ. წ. 771]] -[[5 ივლისი]]-[[ძვ. წ. 717]])

==რომის დაარსების შესახებ==

როგორ დაერქვა რომს სახელი, რომელიც მთელმა მსოფლიომ იცის, უცნობია, ერთერთი მოსაზრებით ქალაქი პელასგებმა დაარსეს და თავისი იარაღის სიძლიერის აღსანიშნავად დაარქვეს ქალაქს ეს სახელი (Rhōmē ბერძნულად ნიშნავს ძალას). სხვა მოსაზრებით [[ტროა|ტროას]] დაცემის შემდეგ ვინც გადარჩა და მოახერხა გემებზე დაჯდომა, გასცურეს ერუტრიისკენ. ქალები ძალიან ცუდად იტანდნენ ცხოვრებას გემებში და ერთერთმა მათგანმა, ვინმე რომამ სხვა ქალები დაარწმუნა დაეწვათ გემები. ქმრები იძულებულნი გახდნენ ერტ ადგილას დასახლებულიყვნენ, ეს ადგილი [[პალანტიუმი]] იყო. ახალ ადგილს ტრიანელი ლტოლვილები კარგად მოერგნენ, რომა მათ პატივით შეამკეს და მისი სახელი დაარქვეს ახლად დაარსებულ ქალაქს.

არსებობს კიდევ მრავალი მოსაზრება, მაგრამ ანტიკური ავტორები და მათ შორის პლუტარქოსიც მიიჩნევდნენ რომ რომის დამაარსებელი რომულუსი იყო. რომულუსის წარმომავლობაზეც მრავალი მოსაზრება არსებობს. ზოგი მიიჩნევს რომ იგი [[ენეოსი|ენეოსის]] ვაჟი იყო და ძმასთან ერთად იტალიაში მოხვდა როდესაც პატარა ბავშვი იყო. სხვა მოსაზრებით იგი ენეოსის ქალიშვილის ვაჟი იყო, ხოლო მამამისი ომის ღმერთი [[არესი]] იყო. ამის გარდა რომულუსის და რემუსის დაბადების შესახებ კიდევ არაერთი ლეგებდა მოგვითხრობს.

==რომულუსის დაბადება და სიყმაწვილე==
[[სურათი:Romvlvs et Remvs.jpg|thumb|left|ჩვილი რომულუსი და რემუსი]]

პლუტარქოსი რომულუსის დაბადების შემდეგ მონათხრობს მიიჩნევს სადოთ: [[ალბა_ლონგა|ალბა ლონგაში]] მეფობდნენ ენეოსის ჩამომავლები ნუმიტორი და ამულიუსი. ამულიუსმა ხელში ჩაიგდო ძმის ტახტხი და რათა მის ძმისშვილს არ ჰყოლოდა შვილები, დანიშნა იგი ქალღმერთ [[ვესტა|ვესტას]] ქურუმად. რამოდენიმე ხნის შემდეგ გაირკვა რომ იგი ფეხმძიმეთ არის. ეს ვესტას ქურუმების წესის უხეში დარღვევა იყო. ამისთვის ქალი დაამწყვრიეს და მასთან არავის არ უშვებდნენ.

მან შვა ორი ვაჟი, ლამაზები და ძლიერები. ამან აღაშფოთა ამულიუსი და მან უბრძანა მსახურს ბავშვები ტყეში წაეყვანა და იქ დაეტოვებინა. მსახურმა ბავშვები კალათაში ჩასვა და მდინარის პირას დატოვა. მდინარე ადიდდა, აიტაცა კალათა და გაიტანა მდელოზე. აქ დედა მგელმა იპოვა ისინი და გამოკვება. ბავშვების დაცვაში მას კოდალა ეხმარებოდა. კოდალა და მგელი [[მარსი|მარსის]] ღვთაებრივი ცხოველები არიან. 

ჩვილები იპოვა ამულიუსის მწყემსმა ფაუსტულმა იპოვა და გაზარდა. ნუმიტორის მომხრეებმა იზრუნეს მათ განათლებაზე. ბიჭები ლამაზები, ღონივრები და გულადები გაიზარდნენ, მაგრამ რომულუსი მაინც უფრო ჭკვიანი და საზრიანი იყო, ყველა ხედავდა რომ იგი ძალაუფლებისთვის იყო დაბადებული. 

ძმებმა თავის გარშემო ათასგვარი ხალხი შეკრიბეს, მათ შორის იყვნენ მონებიც, ღატაკებით და ათასგვარი ავანტიურისტებიც. მათთან ასევე ამულეუსის ტირანიით უკმაყოფილონი იკრიბებოდნე, ალბათ ამან უბიძგა ძმებს მეფის წინააღმდეგ აჯანყება მოეწყოთ. ამულეისი შეიპყრეს და მოკლეს.

==რომის დაარსება==

ალბაში ძალაუფლების ხელში ჩაგდების შემდეგ, ძმებმა არ მოისურვეს ქალაქში დარჩენა და დამოუკიდებლად ქალაქის დაარსება განიძრახეს. ამ ნაბიჯისკენ მათ იმ ფაქტმაც უბიძგა, რომ მათ გარშემო შეკრებილ გაქცეულ მონებთან ქალაქის მოქალაქეებს ურთიერთობის სურვილი არ ჰქონდათ. ვერ მოასწრეს ძმებმა ქალაქის მშენებლობის დაწყება, როდესაც წაიჩხუბეს ადგილის არჩევის გამო. რომულუსმა პალატინის ბორცვი აარჩია, ხოლო რემუსს სურდა ქალაქის რემორიასთან დაარსება. ძმებმა გადაწყვიტეს ფრინველებზე მკითხაობით გადაეწყვიტათ ეს საკითხი, რომის მხრიდან ექვსი ძერა გამოფრინდა ხოლო რემუსიდან ორჯერ მეტი. ზოგი ამბობს რომ რომულუსმა მოიტყუა და რემუსი რომ მივიდა ფრინველები მხოლოდ მაშინ გამოფრინდნენ. 

რემუსი ამის გამო ძალიან გაბრაზდა და როდესაც რომულურმა დაიწყო კედლის გარშემო დაიწყო თხრილის თხრა, რემუსი მას დასცინოდა და უფუჭებდა საქმეს. ერთხელად გადაახტა თხრილს და მკვდარი დაეცა. ზოგი ამბობს რომ რომულუსმა მოკლა, ხოლო სხვები ამბობენ რომ რომულუსის მეგობრებმა ცელერუსმა. 

რემუსის დაკრძალვის შემდეგ რომულუსმა დაასრულა ქალაქის მშენებლობა. მან ერუტრიიდან მოიწვია ქურუმები ქალაქის საკურთხევლად. გავრცელებული აზრის მიხედვით რომი დაარსდა მაისის კალენდებამდე 11 დღით ადრე, მეექვსე ოლიმპიადიდან მესამე წელს ([[ძვ. წ. 753]] წლის [[21 აპრილი]]).

ქალაქის დაარსების შემდეგ რომულუსმა დაყო სამხედრო სამსახურისთვის ვარგისი ხალხი ზარმებად. ყოველი რაზმი შედგებოდა 3000 ფეხოსნისგან და 300 ცხენოსნისგან და ეწოდებოდა [[ლეგიონი]]. ასი საუკეთესო მოქალაქისგან რომულუსმა [[სენატი]] ჩამოაყალიბა, რაც უხუცესთა საბჭოს ნიშნავს. სენატერობს ეწოდათ [[პატრიციუსები]] ან იმიტომ რომ ისინი კანონიერი შვილების მამები იყვნენ, ან იმიტომ რომ მათ საკუთარი მამების დასახელება შეეძლოთ, მათ შორის ვინც რომის დაარსებისას ჩამოვიდნენ ქალაქში, ამის გაკეთება ბევრს არ შეეძლო. სხვა მოსაზრებით კი რომულუსს უნდოდა ძლიერთა და სუსტთა შორის მამაშვილური დამოკიდებულების ჩამოყალიბება და ამიტომ უწოდა ძლიერთ მამები, პატრონები, ანუ მფარველები. 

ამან გამოიწვია პატრონების და კლიენტების ინსტიტუტების ჩამოყალიბება. პატრონი კლიენტს იცავდა სასამართლოებში, ეხმარებოდა რჩევებით, უხსნიდა კანონებს, ხოლო კლიენტი ემსახურებოდა პატრონის ინტერესებს. სასამართლოში კლიენტებს და პატრონებს ერთმანეთის წინააღმდეგ ჩვენების მიცემის უფლება არ ჰქონდათ.

[[სურათი:Johann_Heinrich_Schönfeld_004.jpg|thumb|საბინელებთან ომი]]

==საბინელებთან ომი==

ქალაქის დაარსებიდან ოთხი თვის შემდეგ ქალაქში უკვე ბევრი ხალხი იყო დასახლებული, მათ შორის ცოლიანები უმცირესობას წარმოადგენდნენ, ბევრი ჩამოსახლებული კი საკმაოდ საეჭვო პირი იყო, ნებაყოფლობით ქალები წესიერი ოჯახებიდან მათ ცოლად არ გაჰყვებოდნენ. რომულუსმა ჩათვალა რომ ამ ხალხისგან ახალი ქალაქის მოქალაქეების ჩამოსაყალიბებლად და ასევე საბინელებთან დასაახლოვებლად სჭირდებოდა ნათესაური კავშირების შექმნა. 

რომულუსმა ჭორი გაავრცელა, თითქოს აღმოაჩინა ღმერთ [[კონსუსი|კონსუსის]] საკურთხეველი, რომელიც დიდ ცირკსი მოათავსეს და რომულუსმა დიდი მსხვერპლშეწირვები მოაწყო. დღესასწაულზე უამრავი ხალხი შეიკრიბა, რომულუსი კი სენატორებთან ერთად წითელ მოსასხამში გამოწყობილი იჯდა. მან ანიშნა რომაელებს დაეწყოთ თავდასხმა. რომაელებმა იშიშვლეს ხმლები და საბინელების ქალიშვილებს ეცნენ. მამებს არ შეუშალეს ხელი გაქცეულიყვნენ. მოიტაცეს მხოლოდ ქალიშვილები, არცერთი გათხოვილი ქალი არ დაუკავებიათ. ეს ამბავი [[18 აგვისტო|18 აგვისტოს]] მოხდა.

[[სურათი:Jean_Auguste_Dominique_Ingres_019.jpg|thumb|left|გამარჯვებული რომულუსი]]
საბინებებმა რომულუსთან ელჩობა გააგზავნეს და სთხოვეს მოტაცებული ქალების დაბრუნება, ზარალის ანაზღაურება და კანონიერი გზებით დანათესავება. რომულუსმა ქალები არ დააბრუნა და მოუწოდა საბინელებს ეცნოთ ქორწინებები. საბინელთა მეფემ მიიჩნია რომ რომულუსის თავხედობა ყველა ზღვარს სცილდება და იგი ძალიან საშიშია და გაილაშქრა რომზე. როდესაც ორი ლაშქარი ერთმანეთს შეხვდა, რომულუსი პირადად შეებრძოლა და დაამარცხა საბინელთა მხედართმთავარი. მან ასევე აიღო საბინელთა ქალაქი და უბრძანა მოსახლეობას დაენგრიათ სახლები და რომში გადმოსახლებულიყვნენ. ამის შემდეგ სხვა ქალაქებმაც გაილაშქრეს რომის წინააღმდეგ, მაგრამ ყველა დამარცხდა. რომაელები ანგრებდნენ საბინელთა ქალაქებს და მოსახლეობას აიძულებდნენ რომში გადმოსახლებულიყვნენ, მათ მიწებს კი რომაელები იყოფდნენ, მხოლოდ მოტაცებული ქალების მამების მიწებს არ ახლეს ხელი.

საბინელებმა კიდევ შეკრიბეს ჯარი და გაემართნენ რომისკენ. ქალაქის ერთერთი მცველის ქალიშვილმა ტაპიამ გაუღო საბინელებს ჭიშკარი, რადგან საბინელთა ოქროს სამაჯურები მოეწონა. ქალაქში შესვლის შემდეგ საბინელებმა მოიხსნეს სამაჯურები და ფარები და ესროლეს მოღალატეს, ისე რომ ტაპია ფარების სიმძიმის ქვეშ დაიღუპა.

ქალაქში ცხარე ბრძოლა გაიმართა, რომული დაჭრეს, უპირატესობას ვერცერთი მხარე ვერ აღწევდა, დანაკარგები კი ორივეს დიდი ჰქონდა. ამ დროს გამოჩდნენ მოტაცებული საბინელი ქალები და შეევედრნენ ორივე მხარის მეომრებს შეეწყვიტათ ბრძოლა, მათ დააწმუნეს საბინელები რომ რომაელი ქმრები მათ პატივს სცემენ და უყვართ და ახლა, როდესაც ისინი ცოლები და დედები გახდნენ გვიანია მათი უკან დაბრუნება. ასე დასრულდა ბრძოლა და დაიწყო მოლაპარაკებები, ქალებმა კი დაჭრილებს უპატრონეს და ანახებს საბინელებს რომ ქმრები მათ პატივისცემით და სიყვარულით ეპყრობიან.

==საბინელებთან გაერთიანება და სხვა მეზობლებთან ომი==

მხარეები შეთანხვდნენ დაეტოვებინათ ქალები ვინც დარჩენას მოისურვებდა, ყველანი დასახლებულიყვნენ რომში და რომულუსთან ერთად ემეფა საბინელ მეფესაც.

ამგვარად რომის მოსახლეობა გაორმაგდა, ძველ პატრიციუსებს ახალი 100 პატრიციი დაემატა საბინელებისგან. ლეგიონებშიც უკვე 6 ათასი ფეხოსანი იყო და 600 ცხენოსანი. ხალხიც სამ ნაწილად გაყვეს, პირველს უწოდეს "რამნენსუსი" რომულის საპატივცემლოდ, "ტატნესუსი" ტატიუსის საპატივცემლოდ და "ლუკერსუსი" როშჩის საპატივცემლოდ, სადაც ბევრი თავს აფარებდა. ამ დანაყოფს ტრიბი ეწოდა, ხოლო ტრიბებს სათავეში ტრიბუნები ედგნენ. ყოველი ტრიბი შედგებოდა ათი კურიისგან. 

რომაელებმა და საბინებმა ბევრი რამე გადაიღეს ერთმანეთისგან, სამხედრო აღჭურვილობა, კალენდარი, დღესასწაულები, რელიგია. რომულუსი რელიგიურ რიტუალების გულმოდგინედ იცავდა, ბევრი კულტის წარმოშვებას სწორედ მის სახელს უკავშირებენ.

ტატიუსის მმართველობის მეხუთე წელს, მისმა მსახურებმა შენიშნეს ლავრენტიუმიდან მომავალე ელჩები და სწდეს მათთვის ფულის წართმევა, ეჩებმა წინააღმდეგობა გაუწიეს და მსახურებმა ისინი მოკლეს. როდესაც რომულუსმა შეიტყო ეს ამბავი, იგი განრისხდა და ბრძანა სიკვდილით დაესაჯა, ხოლო ტატიუსი ყოველგვარად ცდილობდა შეეცვლევნა რომულისთვის გადაწყვეტილება, მათ შორის ეს ერთადერთი ღია დაპირისპირება იყო. ელჩების ნათესავებმა რადგან ტატიუსის მიზეზით ვერ მიიღეს სამართალი, თავს დაესხნენ მას და მოკლედ, ხოლო რომულუსს თაყვანი სცეს მისი სამართლიანობის გამო. რომულუსმა ტატიუსი პატივით დაკრძალა, მაგრამ მისი მკვლელების დასჯა საჭიროდ არ ჩათვალა.

რომულუსმა დაუპყრო ბევრი მეზობელი ქალაქი, ზოგის მოსახლეობა რომში გადმოასახლა და დაანგრია, ხოლო ზოგ ქალაქში რომაელები ჩაასახლა.

რომის სიძლიერე დღითიდღე მატულობდა, ეტრუსკები მათ გაძლიერებას შიშით უყურებდნენ. ქალაქ ვიიმ პირველმა გამოუცხადა ომი რომს. ბრძოლაში რომაელებმა და რომულუსმა არნახული მამაცობა გამოაჩინეს. როდესაც მტრის ჯარი დამარცხდა, რომულუსმა დაიკავა ქალაქი. ვიის მოქალაქეებმა სამშვიდობო ზავი დადეს რომაელებთან, ზავის პირობებით, მათ გადასცეს ნაწილი ტერიტორიები რომს და მძევლებათ 50 ყველაზე პატივცემული მოქალაქე გაატანეს. ოქტომბრის იდებში რომულუსი ტრიუმფით დაბრუნდა რომში.

==მმართველობა და გარდაცვალება==

ეს რომულუსის უკანასკნელი ომი იყო. როდესაც მისი ბაბუა ნუმიტორი გარდაიცვალა, იგი უნდა გამხდარიყო ალბა ლონგას მეფე, მაგრამ მან ალბას მოქალაქეებს უფლება მისცა თვითონ ემართათ ქალაქისთვის და მხოლოდ მმართველი დაუნიშნა. ამან რომაელებს უბიძგა ისეთი სახელმწიფოს შექმნის სურვილისკენ, სადაც არ იქნებოდა მეფე, ვინაიდან, ამ დროისთვის რომულუსი ერთპიროვნული მმართველი გახდა და პატრიციებს მხოლოდ ადათის დაცვის მიზნით კრებდა და არა მათი რჩევების მოსასმენად.

რომული იქამდე მივიდა რომ ვიიდან წამოყვანილი მძევლები სენატის აზრის კითხვის გარეშე დააბრუნა, ამით მან სენატორები ძალიან შეურაცხყო. მალე, უვლისსის ნონებში რომულუსი გაქრა. მის გარდაცვალებაზე ამ თარიღის გარდა სხვა სანდო ცნობები არ არსებობს. ზოგი მიიჩნევს რომ სენატორები მას [[ვულკანი|ვულკანის]] ტაძარში დაეხნენ თავს, მოკლედ, სხეული აკუწეს და გადამალეს. სხვა მოსაზრებით რომულუსი გაქრა რომის გარეთ, ეგრეთ წოდებულ თხის ჭაობებთან. კიდევ სხვა მოსაზრებით, მან ფორუმზე შეკრიბა ხალხი, ამ დროს მზის დაბნელება მოხდა, ატყდა ქალიშხალი, ხოლო როდესაც გამოიდარა მეფე ვერსად ვერ იპოვეს, სენატორებმა გამოაცხადეს რომ იგი ღმერთებთან ავიგა და აკრძალეს მასზე ცნობების მოგროვება. ზოგმა დაიჯერა ეს, სხვებმა კი პატრიციებს მეფის მკვლელობა დააბრალეს.

ითვლება რომ რომულუსი 54 წლის ასაკში, მეფობის 38 წელს გაქრა.

==შენიშვნები==
* სტატია დაწერილია [[პლუტარქე|პლუტარქეს]] შედარებითი ბიოგრაფიების რომულუსუის ბიოგრაფიის მიხედვით.

==ლიტერატურა==

* [http://ancientrome.ru/antlitr/plutarch/sgo/romul-f.htm პლუტარქე - რომულუსის ბიოგრაფია (რუსულად)]
* [http://penelope.uchicago.edu/Thayer/E/Roman/Texts/Plutarch/Lives/Romulus პლუტარქე - რომულუსის ბიოგრაფია (ინგლისურად)]
* [http://www.ancientrome.ru/antlitr/livi/kn01-f.htm ტიტუს ლივიუსი - რომის ისტორია (რუსულად)]

[[კატეგორია:ძველი რომი]]
[[კატეგორია:რომის მეფეები]]
[[კატეგორია:რომაული მითოლოგია]]
[[კატეგორია:დაბადებული ძვ. წ. 771]]
[[კატეგორია:გარდაცვლილი ძვ. წ. 717]]


[[de:Romulus und Remus]]
[[en:Romulus and Remus]]
[[fr:Romulus et Remus]]
[[nl:Romulus en Remus]] 
[[pl:Romulus i Remus]]
[[it:Romolo]]
[[la:Romulus]]
[[uk:Ромул]]
