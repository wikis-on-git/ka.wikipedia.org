'''გოდერძი პავლეს ძე ფირალიშვილი''' (* [[1768]] ―   †  [[1823]]), [[ ქართველები|ქართველი]] მწიგნობარი, პოეტი, მთარგმნელი. მოღვაწეობდა [[ერეკლე II|ერეკლე II-ის]] კარზე. [[1801]] წლიდან მსახურობდა პეტერბურგის საგარეო საქმეთა კოლეგიაში როგორც მტარგმნელი და კალიგრაფი. ფირალიშვილს ეკუთვნის "თვითმასწავლებელი ორთა ენათა, ესე იგი რუსთა ქართულისა და ქართველთა რუსულისა" (პეტერბურგი, 1820), "საზოგადო მდივნობა" (პეტერბურგი, 1821), რომელშიც თავმოყრილია ოფიციალური და კერძო მიმოწერის ნიმუშები. 

ფირალიშვილის მიერ ვეფხისტყაოსნის სიუჟეტზე შექმნილი ტრაგედია, რომელიც არ შეესაბამებოდა კლასიცისტური დრამის კანონებს, არ გამოქვეყბებულა. ლექსებში "გლოვა მეფისა ირაკლისა" და "ტირუასა და ნიბლიას გაბაასება" ალეგორიულად არის გამოხატული ავტორის თავგადასავალი, აგრეთვე ერეკლე მეფისა და [[ლიონიძე, სოლომონ|სოლომონ ლიონიძის]] კონფლიქტი.

[[კატეგორია:ქართველები]]
[[კატეგორია:ქართველი პოეტები]]
[[კატეგორია:დაბადებული  1768]]
[[კატეგორია:გარდაცვლილი 1823]]
