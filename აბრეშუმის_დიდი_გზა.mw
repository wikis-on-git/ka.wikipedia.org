[[Image:Transasia trade routes 1stC CE gr2.png|right|thumb|420px|აბრეშუმის დიდი გზა ჩვ. წ. I საუკუნეში.]]
'''აბრეშუმის დიდი გზა''' ([[ტრად. ჩინ.]]: 絲綢之路; [[გამარტ. ჩინ.]]: 丝绸之路; [[სპარს.]] راه ابریشم; [[თურქ.]]: ''İpekyolu'', [[ყირგ.]]: ''Жибек жолу''), ტრანსკონტინენტური სავაჭრო-საქარავნო გზა, რომელიც [[ჩინეთი|ჩინეთს]] [[ხმელთაშუა ზღვა|ხმელთაშუა]] და [[შავი ზღვა|შავი ზღვების]] სანაპიროებთან აკავშირებდა. 


ამ გზით ვაჭრობას დასაბამი მიეცა ძვ. წ. II საუკუნეში. აბრეშუმის დიდი გზა იწყებოდა სიანში. ქ. დუნხუანიდან იგი ორ განშტოებად მიემართებოდა დასავლეთისაკენ. ორივე გზა - პირველი ლობნორის ტბის ჩრდილოეთით ქ. ტურფანის, მეორე კი იმავე ტბის სამხრეთით ქ. ხოტანისა და ქ. იარქენდის გავლით - ქ. კაშგარში იყრიდა თავს. აქედან ჩრდილოეთის გზა კასპიის ზღვით უკავშირდებოდა ამიერკავკასიას, გადაკვეთდა საქართველოს და ფასისიდან შავი ზღვით ბიზანტიანსა და რომს აღწევდა. მეორე გზა კაშგარიდან ბალხსა და ჩრდილოეთ ირანზე გავლით შუამდინარეთისაკენ, იქიდან კი ხმელთაშუა ზღვის ნაპირებისაკენ მიემართებოდა. 

აბრეშუმის დიდი გზით უმთავრესად გაჰქონდათ მაღალხარისხოვანი ჩინური აბრეშუმი, რომლის მთავარი მომხმარებელი რომის წარჩინებულები იყვნენ. აბრეშუმის ექსპორტი რომში (შემდეგ ბიზანტიაში) ახლო აღმოსავლეთის დიდი სახელმწიფოების - პართიისა და მოგვიანებით სასანიანთა ირანის - შუამავლობით ხორციელდებოდა. ჩინური აბრეშუმის შეტანა რომს  ყოველწლიურად 100 ათასი სესტერციუსი უჯდებოდა. ჩინეთიდან შეჰქონდათ აგრეთვე ოქრო. აბრეშუმის დიდი გზის იმ მონაკვეთისათვის, რომელიც ახლო აღმოსავლეთზე გადიოდა, რომსა და ბიზანტიას საუკუნოვანი ომები ჰქონდათ ჯერ პართიასთან, შემდეგ სასანიანთა ირანთან (აღსანიშნავია, რომ აბრეშუმის დიდი გზის მარშრუტები პართიაში სახელმწიფო საიდუმლოებად ითვლებოდა). VII-IX საუკუნებში ამ გზით შემოტანილი საქონლით ვაჭრობას არაბთა სახალოფო უწევდა კონტროლს. შემდეგ მასზე მონღოლებმა დაამყარეს მონოპოლია. აბრეშუმის დიდი გზამ მნიშვნელობა დაკარგა XVII საუკუნის მიწურულში, როდესაც ევროპელებმა საბოლოოდ აითვისეს საოკეანო გზა აფრიკის შემოვლით.

აბრეშუმის დიდი გზამ ხელი შეუწყო ეკონომიკურ და კულტურულ ურთიერთობის განვითარებას აღმოსავლეთისა და დასავლეთის ქვეყნებს შორის. ამ გზით შევიდა ჩინეთში მინა, ფუფუნების საგნები, გავრცელდა ზოგიერთი კულტურული მცენარე, არაბული ცხენი და სხვა, შეაღწია აგრეთვე რელიგიურმა და ფილოსოფიურმა მოძღვრებებმა (ბუდიზმი, მანიქევლობა, იუდაიზმი, ისლამი, ნესტორიანელობა).

==იხილეთ აგრეთვე==
* [[ამიერკავკასიის ძველი სავაჭრო-სატრანზიტო გზები]]


{{ისტორია}}
[[კატეგორია:ევრაზიის ისტორია]]
[[კატეგორია:სავაჭრო გზები]]
[[კატეგორია:ჩინეთის ისტორია]]

<!--interwiki-->
{{Link FA|no}}
{{Link FA|zh}}

[[ar:طريق الحرير]]
[[ast:Ruta de la seda]]
[[br:Hent ar seiz]]
[[bg:Път на коприната]]
[[da:Silkevejen]]
[[de:Seidenstraße]]
[[en:Silk Road]]
[[es:Ruta de la seda]]
[[eo:Silka Vojo]]
[[fa:جاده ابریشم]]
[[fr:Route de la soie]]
[[id:Jalur Sutra]]
[[it:Via della seta]]
[[he:דרך המשי]]
[[lb:Seidestrooss]]
[[nl:Zijderoute]]
[[ja:シルクロード]]
[[no:Silkeveien]]
[[ug:يعصةك يولع]]
[[pl:Jedwabny Szlak]]
[[pt:Rota da Seda]]
[[ro:Drumul Mătăsii]]
[[ru:Великий Шёлковый Путь]]
[[fi:Silkkitie]]
[[sv:Sidenvägen]]
[[th:เส้นทางสายไหม]]
[[vi:Con đường tơ lụa]]
[[tr:İpek Yolu]]
[[zh:丝绸之路]]
