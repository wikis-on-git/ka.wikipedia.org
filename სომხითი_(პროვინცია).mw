{|border=0 cellpadding=10 width=100%
|- bgcolor=whitesmoke
|<small>საკუთარ სახელს "'''სომხითი'''" აქვს სხვა მნიშვნელობებიც. იხილეთ: [[სომხითი]]
|}</small>

'''სომხითი''', გვიანდელი შუა საუკუნეების [[ქვემო ქართლი|ქვემო ქართლის]] ერთ-ერთი პროვინციის სახელწოდება. მოიცავდა ტერიტორიას მდ. დებედის ქვემო დინებიდან (აღმოსავლეთით) ფოლადაურის ხეობითურთ და მდ. ხრამის ქვემო დინებიდან (ჩრდილოეთიდან) ლელვაჭარ-ლოქის მთებამდე (სამხრეთით). "სომხითის" ცნების ასეთი დავიწროება თანდათან ხდებოდა და დაკავშირებული იყო ქვემო ქართლის პოლიტიკურ ვითარებაში მომხდარ ცვლილებებთან: სათავადოების წარმოქმნა (საბარათიანო, საორბელო და სხვა), თურქმანული ტომების მოძალება სამხრეთიდან და ლორეს დაპყრობა, მომთაბარე [[ელი|ელის]] ჩამოსახლება ქვემო ქართლისა და ძველი გარდაბნის ველებზე და სხვა.



[[კატეგორია:საქართველოს ისტორია]]
