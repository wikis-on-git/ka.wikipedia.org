'''შარლემანი''' (~ 742 ან 747 – [[28 იანვარი]], [[814]]) (აცრ '''კარლ I დიდი''', ინგ. Charles the Great, გერმ. Karl der Große, ნორვ. Karl den store, ჰოლ. Karel de Grote, ლათ. Carolus Magnus, დასაბამი ზედსართავი სახ. "Carolingian") - ფრანკთა მეფე [[768]] – [[814]] წლებში, ლომბარდთა [[774]]-დან, და [[დასავლეთის იმპერია|დასავლეთის იმპერიის]] განმაახლებელი. მისი ორმაგი როლი, როგორც იმპერატორისა (Imperator Augustus) და ფრანკთა მეფისა ისტორიულად აკავშირებს [[წმინდა რომის იმპერია|წმინდა რომის]] იმპერიულ კლანს, ფრანკთა სამეფოებსა და გვიანდელ გერმანიას. ამჟამად ფრანგებიც და გერმანელებიც შარლემანს მათი ქვეყნების დამფუძნებელ ფიგურად მიიჩნევენ.

==დაბადების თარიღი==
შარლემანის დაბადების თარიღად [[742]] წლის [[1 აპრილი|1 აპრილს]] მიიჩნევენ, თუმცა ამაზე რამდენიმე ურთიერთგამომრიცხავი მოსაზრება არსებობს. ეს თარიღი ეფუძნება რიცხვს, რომელიც მიღებულია მისი გარდაცვალების დღიდან მისი ასაკის წლების გამოკლებით. თუმცა წელი 742 წინ უსწრებს შარლემანის მშობლების ქორწინების თარიღს ([[749]]) და არ არსებობს საბუთი იმისა, რომ შარლემანი ქორწინების გარეშე დაბადებულიყოს. სხვა წყაროებში მის დაბადების თარიღად მოხსენიებულია [[747]] წლის 1 აპრილი, რაც [[აღდგომის დღესასწაული|აღდგომის დღესასწაულს]] ემთხვევა და უფრო დიდი იმპერატორის პატივისცემის ნიშნად უნდა იყოს მიჩნეული, ვინემ მის ფაქტიურ დაბადების თარიღად. სავარაუდო თარიღებია ასევე 747 წლის [[15 აპრილი]] ან [[748]] წლის 1 აპრილი, ხოლო ადგილად კი -- [[გოტინგი]].

==ბიოგრაფია==
შარლემანი უფროსი ვაჟი იყო პიპინ უმცროსისა (714 – 786, მეფობდა 751 – 768) და მისი მეუღლის ბერტრადა ლაონისა (720 – 783); ის იყო ძმა ლედი ბერტასი, როლანდის დედის.

პიპინის გარდაცვალების შემდეგ სამეფო გაიყვეს შარლემანმა და მისმა ძმამ კარლომანმა. ჩარლზმა მიიღო სამეფოს გარე ნაწილები, ზღვის გასწვრივ, [[ნუსტრია]], [[აქვიტანია]] და [[ავსტრაზია|აუსტრაზიის]] ჩრდილო ნაწილი, ხოლო კალრომანმა მიიღო ქვეყნის შიდა ნაწილები, იტალიის მოსაზღვრედ.

კარლომანი გარადიცვალა [[5 დეკემბერი|5 დეკემბერს]], [[771]], დატოვა რა შარლემანი გაერთიანებული ფრანკთა სამეფოს ახალ ლიდერად. ცოტა ხანში შარლემანი ილაშქრებს [[ლომბარდია|ლომბარდიაზე]], [[იტალია|იტალიაში]]. [[774]] წელს მან მოახერხა მეფე დესიდერიუსის ტახტიდან გადმოგდება და საკუთარი თავი ლომბარდთა მეფედ გამოაცხადა, სამუდამოდ გააერთიანა რა იტალიის სამეფო ფრანკთა გვირგვინს ქვეშ.

საკუთარი მეფობის განმავლობაში შარლემანი მუდმივად ბრძოლებში იყო ჩართული, მისი ლეგენდარული ხმლით, ჯოიუსით ხელში. 30 წლის ომისა და 18 ბრძოლის (საქსონიის ომები) შემდეგ ის იპყრობს [[საქსონია|საქსონიას]] - მიზანი, რომელიც აუგუსტუსის აუსრულებელი ოცნება იყო. შეპყრობილი მიწები შემდეგ მან კათოლიკე ქრისტიანებად მოაქცია, საჭიროებისამებრ ძალის გამოყენებითაც. ზოგიერთი ცნობით, [[782]] წელს ვერდენში, [[ქვემო საქსონია]], მას უბრძანებია თავის მოჭრა ერთ დღეში 4500 საქსონელისთვის (ვერდერნის სისხლიანი განსასჯელი), რომელთაც განუზრახავთ ფრანკთა მმართველობის წინააღმდეგ ამბოხი და შემჩნეულ იქნენ პაგანიზმში მათი ქრისტიანობაზე მოქცევის შემდეგ. თუმცა ამის დამადასტურებელი არქეოლოგიური საბუთი (მასობრივი სამარხი ან მისთ.) დღემდე ნაპოვნი არაა და ბევრი მკვლევარი ამ მოსაზრებას არ იზიარებს. შარლემანს ასევე განუზრახავს ესპანეთის დაპრყრობა, თუმცა ამ მიზნის მიღწევა ვერ მოუხერხებია. ერთ-ერთი ასეთი მცდელობისას, ჩრდ. ესპანეთზე იერიშის მიტანისას მოკლულ იქნა მისი ერგული მცველი კონტი როლანდი. ამ ინციდენტს მიეძღვნა შემდგომში ცნობილი “როლანდის სიმღერა”.

[[800]] წელს ქრისტიანული ღვთისმსახურების დროს რომში, პაპმა ლეონ III-მ შარლემანი რომაელთა იმპერატორად აკურთხა (Imperator Romanorum). მიუხედავად იმისა, რომ ეს მის მიზნებს ეწინააღმდეგებოდა, ჩარლზი გახდა განმაახლებელი დასავლეთის იმპერიისა, რომელიც ადრე მე-5 საუკუნეში დაიშალა. აღმოსავლეთის იმპერატორთან უთანხმოების თავიდან ასაცილებლად, ჩარლზმა მოგვიანებით ტიტული შეიცვალა და Imperator Romanorum (ეს ტიტული როგორც წესი აღმოსავლეთის იმპერატორისთვის იყო განკუთვნილი) ნაცვლად Imperator Romanum gubernans Imperium (რომაელთა იმპერიის მმართველი იმპერატორი) დაირქვა.

გააგრძელა რა მამამისის რეფორმები, შარლემანმა გააუქმა ოქროს სუზე დამყარებული მონეტარული სისტემა. მერსიის მეფე ოფასთან ერთად პიპინის მიერ შემოღებული სისტემა დაამკვიდრეს. ამ სისტემის მიხედვით ლივრა (ანუ ფუნტი) - მონეტარული და წონის ერთეული -  20 სუს ან 240 დენიერის ფასს უდრიდა. ამ პერიოდში ლივრა და სუ იყო დათვლის ერთეულები და მხოლოდ დენიერები არსებობდა მონეტების სახით.

შარლემანმა ეს სისტემა მთელ ევროპის კონტინენტს მოსდო, ხოლო ოფას სტანდარტი ნებაყოფლობით მიღებულ იქნა მთელ ინგლისის ტერიტორიაზე.

შარლემანმა თავისი იმპერია 350 საგრაფოდ დაჰყო და თითოეულ მათგანს გრაფი (კონტი) მიუჩინა. გრაფები ასრულებდნენ მოსამართლეების, ადმინისტრატორების როლს და კაპიტულარიების აღმსრულებლები იყვნენ. ლოიალობის განსამტკიცებლად მან შემოიღო ე.წ. “უფლის მსტოვრების” (missi dominici) სისტემა. ამ სისტემით ეკლესიისა და იმპერატორის თითო წარმომადგენელი ყოველწლიურად გაემართებოდნენ სხვადასხვა საგრაფოებში შარლემანისთვის ამ საგრაფოების შესახებ სტატუსზე ანგარიშის ჩასაბარებლად.

[[814]] წელს შარლმენის გარდაცვალებისას, ის საკუთარ კათედრალში, აახენში დაკრძალეს. მას შემდეგ მეფობას მისი ერთადერთი ვაჟი, ლუი ლე პიუ (აცრ ლიუ ლე დებონე)აგრძელებს. მას შემდეგ კი სამეფო სამ ნაწილად გაიყვეს მისმა ვაჟებმა ფრანკთა ტრადიციისამებრ. ეს სამი სამეფო პროტოტიპი გახდა შემდგომი საფრანგეთისა და წმინდა რომის იმპერიისა.

შარლემანის გარდაცვალების შემდგომ, მის მიერ შემოღებული კონტინენტური სამონეტო სისტემა ნელ-ნელა დავიწყებას მიეცა და თითქმის მთელი ევროპა ისევ მაღალი ხარისხის ინგლისურ ოქროს მონეტაზე გადავიდა, რომელიც [[1100]] წლამდე იყო ბრუნვაში.

ძნელი გამოსაცნობია შარლემანის დამოკიდებულება მის ქალიშვლითა მიმართ. არც ერთი მათგანი ეკლესიის მიერ დაქორწინებული არ ყოფილა. შესაძლოა ეს ყოფილიყო მცდელობა პოტენციურ ალიანსთა სიმრავლის შეზღუდვისა. შარლემანის სიკვდილის შემდეგ მისი ქალიშვილები იძულებით მონასტერში გააგზავნეს. თუმცა ცნობილია, რომ ერთ-ერთ მათგანს მაინც, ბერტას, ჰქონდა ღია (თუ ქორწინება არა) ურთიერთობა ანგილბერტთან, შარლემანის სასამართლოს წრის წევრთან.

შარლემანის მშობლიურ ენა ძველი მაღალი გერმანულის დიალექტი სახელად ფრანკული იყო. ის ასევე ფლობდა ლათინურს და ესმოდა ცოტაოდენი ბერძნული.

==კულტურული მნიშვნელობა==

==ოჯახი==

==რესურსები==

[[კატეგორია:ფრანკთა მეფეები]]
[[კატეგორია:წმინდა რომის იმპერატორები]]
[[კატეგორია:ბურგუნდიის მეფეები]]
[[კატეგორია:ფრანგები]]


[[ast:Carlomagno]]
[[bg:Карл Велики]]
[[br:Karl Veur]]
[[ca:Carlemany]]
[[cs:Karel Veliký]]
[[cy:Siarlymaen]]
[[da:Karl den Store]]
[[de:Karl der Große]]
[[en:Charlemagne]]
[[et:Karl Suur]]
[[el:Καρλομάγνος]]
[[es:Carlomagno]]
[[eo:Karolo la Granda]]
[[fr:Charlemagne]]
[[gd:Charlemagne]]
[[ko:카롤루스 대제]]
[[hr:Karlo Veliki]]
[[io:Karl la Granda]]
[[is:Karlamagnús]]
[[it:Carlomagno]]
[[he:קרל הגדול]]
[[la:Carolus Magnus]]
[[hu:Nagy Károly (király)]]
[[nl:Karel de Grote]]
[[nds:Karl de Grote]]
[[ja:カール大帝]]
[[no:Karl I av det tysk-romerske rike]]
[[nn:Karl den store]]
[[pl:Karol Wielki]]
[[pt:Carlos Magno]]
[[ro:Carol cel Mare]]
[[ru:Карл Великий]]
[[simple:Charlemagne]]
[[sl:Karel Veliki]]
[[sr:Карло Велики]]
[[fi:Kaarle Suuri]]
[[sv:Karl den store]]
[[wa:Tchårlumagne]]
[[yi:קרל הגדול]]
[[zh:查理大帝]]
