[[სურათი:Dürer_karl_der_grosse.jpg|thumb|right|180px|კარლ დიდის პორტრეტი, [[დიურერი, ალბრეხტ|ალბრეხტ დიურერი]]]] '''შარლემანი''' (~ 742 ან 747 – [[28 იანვარი]], [[814]]) (აცრ '''კარლ I დიდი''', ინგ. Charles the Great, გერმ. Karl der Große, ნორვ. Karl den store, ჰოლ. Karel de Grote, ლათ. Carolus Magnus, დასაბამი ზედსართავი სახ. "Carolingian") - ფრანკთა მეფე [[768]] – [[814]] წლებში, ლომბარდთა [[774]]-დან, და [[დასავლეთის იმპერია|დასავლეთის იმპერიის]] განმაახლებელი. მისი ორმაგი როლი, როგორც იმპერატორისა (Imperator Augustus) და ფრანკთა მეფისა ისტორიულად აკავშირებს [[წმინდა რომის იმპერია|წმინდა რომის]] იმპერიულ კლანს, ფრანკთა სამეფოებსა და გვიანდელ გერმანიას. ამჟამად ფრანგებიც და გერმანელებიც შარლემანს მათი ქვეყნების დამფუძნებელ ფიგურად მიიჩნევენ.

==დაბადების თარიღი==
შარლემანის დაბადების თარიღად [[742]] წლის [[1 აპრილი|1 აპრილს]] მიიჩნევენ, თუმცა ამაზე რამდენიმე ურთიერთგამომრიცხავი მოსაზრება არსებობს. ეს თარიღი ეფუძნება რიცხვს, რომელიც მიღებულია მისი გარდაცვალების დღიდან მისი ასაკის წლების გამოკლებით. თუმცა წელი 742 წინ უსწრებს შარლემანის მშობლების ქორწინების თარიღს ([[749]]) და არ არსებობს საბუთი იმისა, რომ შარლემანი ქორწინების გარეშე დაბადებულიყოს. სხვა წყაროებში მის დაბადების თარიღად მოხსენიებულია [[747]] წლის 1 აპრილი, რაც [[აღდგომის დღესასწაული|აღდგომის დღესასწაულს]] ემთხვევა და უფრო დიდი იმპერატორის პატივისცემის ნიშნად უნდა იყოს მიჩნეული, ვინემ მის ფაქტიურ დაბადების თარიღად. სავარაუდო თარიღებია ასევე 747 წლის [[15 აპრილი]] ან [[748]] წლის 1 აპრილი, ხოლო ადგილად კი -- [[გოტინგი]].

==ბიოგრაფია==
[[სურათი:Autograph_of_Charlemagne.jpg|thumb|right|180px|შარლემანის ავტოგრაფი]]
[[სურათი:Charlemagne_and_Pope_Adrian_I.jpg|thumb|right|180px|შარლემანი თავდადებული კათოლიკე იყო; ახლო ურთიერთობა ჰქონდა რომის პაპთან და 772 წელს პაპი ადრიანე I დამპყრობთაგან იხსნა საკუთარი ჯარებით. სურათზე პაპი შარლემანს დახმარების ხელს სთხოვს რომთან ახლოს შეხვედრისას]]
შარლემანი (კარლი) უფროსი ვაჟი იყო [[პიპინ III (ფრანკები)|პიპინ III]] "მოკლესა" (714 – 786, მეფობდა 751 – 768) და მისი მეუღლის [[ბერტრადა დე ლაონი|ბერტრადა დე ლაონისა]] (720 – 783); ის იყო ძმა ლედი ბერტასი, როლანდის დედის.

პიპინის გარდაცვალების შემდეგ სამეფო გაიყვეს შარლემანმა და მისმა ძმამ, [[კარლომანი (პიპინ III-ის ძე)|კარლომანმა]]. შარლემანმა მიიღო სამეფოს გარე ნაწილები, ზღვის გასწვრივ, [[ნოისტრია]], [[აკვიტანია]] და [[ავსტრაზია|ავსტრაზიის]] ჩრდილო ნაწილი, ხოლო კალრომანმა მიიღო ქვეყნის შიდა ნაწილები, იტალიის მოსაზღვრედ.

კარლომანი გარადიცვალა [[5 დეკემბერი|5 დეკემბერს]], [[771]], დატოვა რა შარლემანი გაერთიანებული ფრანკთა სამეფოს ახალ ლიდერად. ცოტა ხანში შარლემანი ილაშქრებს [[ლომბარდია|ლომბარდიაზე]], [[იტალია|იტალიაში]]. [[774]] წელს მან მოახერხა მეფე დესიდერიუსის ტახტიდან გადმოგდება და საკუთარი თავი ლომბარდთა მეფედ გამოაცხადა, სამუდამოდ გააერთიანა რა იტალიის სამეფო ფრანკთა გვირგვინს ქვეშ.

საკუთარი მეფობის განმავლობაში შარლემანი მუდმივად ბრძოლებში იყო ჩართული, მისი ლეგენდარული ხმლით, [[ჟოიოსი|ჟოიოსით]] ხელში. 30 წლის ომისა და 18 ბრძოლის (საქსონიის ომები) შემდეგ ის იპყრობს [[საქსონია|საქსონიას]] - მიზანი, რომელიც [[ოქტავიანე ავგუსტუსი|ავგუსტუსის]] აუსრულებელი ოცნება იყო. შეპყრობილი მიწები შემდეგ მან კათოლიკე ქრისტიანებად მოაქცია, საჭიროებისამებრ ძალის გამოყენებითაც. ზოგიერთი ცნობით, [[782]] წელს ვერდენში, [[ქვემო საქსონია]], მას უბრძანებია თავის მოჭრა ერთ დღეში 4500 საქსონელისთვის (ვერდენის სისხლიანი განსასჯელი), რომელთაც განუზრახავთ ფრანკთა მმართველობის წინააღმდეგ ამბოხი და შემჩნეულ იქნენ წარმართობაში მათი ქრისტიანობაზე მოქცევის შემდეგ. თუმცა ამის დამადასტურებელი არქეოლოგიური საბუთი (მასობრივი სამარხი ან მისთ.) დღემდე ნაპოვნი არაა და ბევრი მკვლევარი ამ მოსაზრებას არ იზიარებს. შარლემანს ასევე განუზრახავს ესპანეთის დაპყრობა, თუმცა ამ მიზნის მიღწევა ვერ მოუხერხებია. ერთ-ერთი ასეთი მცდელობისას, ჩრდ. ესპანეთზე იერიშის მიტანისას მოკლულ იქნა მისი ერგული მცველი გრაფი [[როლანდი (გრაფი)|როლანდი]]. ამ ინციდენტს მიეძღვნა შემდგომში ცნობილი “როლანდის სიმღერა”.

[[სურათი:Frankenreich_Karl_der_Grosse.jpg|thumb|left|300px|ფრანკების იმპერია შარლემანის მეფობის სხვადასხვა ეტაპებზე]]
[[800]] წელს ქრისტიანული ღვთისმსახურების დროს რომში, პაპმა [[ლეო III]]-მ შარლემანი რომაელთა იმპერატორად აკურთხა (Imperator Romanorum). მიუხედავად იმისა, რომ ეს მის მიზნებს ეწინააღმდეგებოდა, შარლომანი გახდა განმაახლებელი დასავლეთის იმპერიისა, რომელიც ადრე მე-5 საუკუნეში დაიშალა. აღმოსავლეთის იმპერატორთან უთანხმოების თავიდან ასაცილებლად, მან მოგვიანებით ტიტული შეიცვალა და Imperator Romanorum (ეს ტიტული როგორც წესი აღმოსავლეთის იმპერატორისთვის იყო განკუთვნილი) ნაცვლად Imperator Romanum gubernans Imperium (რომაელთა იმპერიის მმართველი იმპერატორი) დაირქვა.

გააგრძელა რა მამამისის რეფორმები, შარლემანმა გააუქმა ოქროს [[სუ|სუზე]] დამყარებული მონეტარული სისტემა. მერსიის მეფე ოფასთან ერთად პიპინის მიერ შემოღებული სისტემა დაამკვიდრეს. ამ სისტემის მიხედვით [[ლივრი]] (ანუ ფუნტი) - მონეტარული და წონის ერთეული -  20 სუს ან 240 [[დენიე|დენიეს]] ფასს უდრიდა. ამ პერიოდში ლივრი და სუ იყო თვლის ერთეულები და მხოლოდ დენიეები არსებობდა მონეტების სახით.

შარლემანმა ეს სისტემა მთელ ევროპის კონტინენტს მოსდო, ხოლო ოფას სტანდასტანდარტი ნებაყოფლობით მიღებულ იქნა მთელ ინგლისის ტერიტორიაზე. შარლემანმა ეს სისტემა მთელ ევროპის კონტინენტს მოსდო, ხოლო ოფას სტანდარტი ნებაყოფლობით მიღებულ იქნა მთელ ინგლისის ტერიტორიაზე.

შარლემანმა თავისი იმპერია 350 საგრაფოდ დაჰყო და თითოეულ მათგანს [[გრაფი]] მიუჩინა. გრაფები ასრულებდნენ მოსამართლეების, ადმინისტრატორების როლს და კაპიტულარიების აღმსრულებლები იყვნენ. ლოიალობის განსამტკიცებლად მან შემოიღო ე.წ. “უფლის მსტოვრების” (missi dominici) სისტემა. ამ სისტემით ეკლესიისა და იმპერატორის თითო წარმომადგენელი ყოველწლიურად გაემართებოდნენ სხვადასხვა საგრაფოებში შარლემანისთვის ამ საგრაფოების შესახებ სტატუსზე ანგარიშის ჩასაბარებლად.
	
[[სურათი:Gardiner814.jpg|thumb|left|300px|ევროპა შარლემანის მმართველობის მიწურულს]] [[814]] წელს შარლემანის გარდაცვალებისას, ის საკუთარ კათედრალში, [[აახენი|აახენში]] დაკრძალეს. მას შემდეგ მეფობას მისი ერთადერთი ვაჟი, [[ლუი I (ფრანკები)|ლუი I]] "მორწმუნე" აგრძელებს. მას შემდეგ კი სამეფო სამ ნაწილად გაიყვეს მისმა ვაჟებმა ფრანკთა ტრადიციისამებრ. ეს სამი სამეფო პროტოტიპი გახდა შემდგომი საფრანგეთისა და წმინდა რომის იმპერიისა.

შარლემანის გარდაცვალების შემდგომ, მის მიერ შემოღებული კონტინენტური სამონეტო სისტემა ნელ-ნელა დავიწყებას მიეცა და თითქმის მთელი ევროპა ისევ მაღალი ხარისხის ინგლისურ ოქროს მონეტაზე გადავიდა, რომელიც [[1100]] წლამდე იყო ბრუნვაში.
	
ძნელი გამოსაცნობია შარლემანის დამოკიდებულება მის ქალიშვილთა მიმართ. არც ერთი მათგანი ეკლესიის მიერ დაქორწინებული არ ყოფილა. შესაძლოა ეს ყოფილიყო მცდელობა პოტენციურ ალიანსთა სიმრავლის შეზღუდვისა. შარლემანის სიკვდილის შემდეგ მისი ქალიშვილები იძულებით მონასტერში გააგზავნეს. თუმცა ცნობილია, რომ ერთ-ერთ მათგანს მაინც, ბერთას, ჰქონდა ღია (თუ ქორწინება არა) ურთიერთობა [[ანგილბერტი|ანგილბერტთან]], შარლემანის კურიის წრის წევრთან.	

შარლემანის მშობლიური ენა ძველი მაღალი გერმანულის დიალექტი, სახელად [[ფრანკული ენა|ფრანკული]], იყო. ის ასევე ფლობდა [[ლათინური ენა|ლათინურს]] და ესმოდა ცოტაოდენი [[ბერძნული ენა|ბერძნული]].

==კულტურული მნიშვნელობა==
შარლემანის მმართველობა ხშირად [[კაროლინგიური რენესანსი|კაროლინგიურ რენესანსად]] მოიხსენიება ამ პერიოდში სამეცნიერო მოღვაწეობის, ლიტერატურის, ხელოვნებისა და არქიტექტურის აყვავების გამო. დღემდე მოღწეულ კლასიკურ ლათინურ შრომათა უდიდესი ნაწილი კაროლინგიელ მკვლევართა გადაწერილი და შემონახულია. შარლემანის გავლენის პან-ევროპულ ხასიათზე მიუთითებს იმ ადამიანთა წარმოშობა, რომელნიც მისთვის მუშაობდნენ: ალცინი - ანგლო-საქსონი, თეოდულფი - ვიზიგოთი, პოლი “დიაკვანი” - ლომბარდიიდან, ხოლო ანგილბერტი და ეინჰარდი - ფრანკები იყვნენ.

ამ პერიოდს ეკუთვნის უდიდესი შუასაუკუნეების ლიტერატურული წრეები, შარლემანის წრე ან ე.წ. "ფრანგთა საქმეები", რომელიც შარლემანის ბრეტონის საზღვრის ისტორიული მხედართმთავრის, როლანდის, საქმიანობასა და მიღწევებზე აღწერს და ასევე პალადინთა წრე, რომლებიც ჯვრის ორდენის მეომართა მარჯვენა ხელად ითვლებოდნენ მრგვალ მაგიდასთან. ამბები მათ შესახებ პირველად მოყოლილ იქნა ჰეროიკულ სიმღერებში "chansons de geste".

შარლემანის მრავალრიცხოვანი ქორწინებებისა და ნათესაობრივი პოლიტიკის შედეგად მას მრავალრიცხოვანი შთამომავლობა დარჩა. მრავალი მათგანი ევროპის სხვა არისტოკრატიულ გვართა წარმომადგენელზე დაქორწინდა და მოგვიანებით ამ გვართა შორის მომდევნო ქორწინებების შედეგად ევროპის თითქმის ყველა სამეფო გვარის გენეალოგიას შარლემანთან მივყავართ. შარლემანის ყველაზე ცნობილი შთამომავლები იყვნენ [[ტაფტი, უილიამ ჰოვარდ|უილიამ ჰოვარდ ტაფტი]] ([[აშშ]]-ის 27-ე პრეზიდენტი), [[პაუერი, ტირონ|ტირონ პაუერი]] (ამერიკელი მსახიობი), [[ლი, ქრისტოფერ|ქრისტოფერ ლი]] (ბრიტანელი მსახიობი), და [[ელიზაბეთ II (ბრიტანეთი)|ელიზაბეთ II]] (გაერთიანებული სამეფოს დედოფალი).

(დასამუშავებელია)

==ოჯახი==
===ქორწინებები===
* [[ჰიმილტრუდა]]
* [[ერმენგარდა]] ან [[დესიდერატა]]
* [[ჰილდეგარდა სავოიელი]] (დაქორწინდა მიახ. [[771]])
* [[ფასტრადა]] (დაქორწ. [[784]]) (გ. [[794]])
* [[ლუიტგარდა]] (დაქორწ. [[794]]) (გ. [[800]])

===შვილები===
ვაჟები:
* [[პიპინ კუზიანი]] († [[813]])
* [[შარლ უმცროსი (ნოისტრიის მეფე)|შარლ უმცროსი]] († [[811]])
* [[პიპინი (იტალიის მეფე)|პიპინი]] (მეფობდა [[781]]&ndash;[[810]])
* [[ლუი I (ფრანკები)|ლუი I]] "მორწმუნე", აკვიტანიის მეფე, იმპერატორი (მეფობდა [[814]]&ndash;[[840]])
* ლოთარი († [[779]] / [[780]])
ქალიშვილები:
* ადელაიდა (* [[774]])		
* როტრუდა (* [[775]] - † [[810]])		
* ჰილდეგარდა (* [[777]] - † [[777]])		
* ბერთა (* [[779]] - † [[823]])		
* ჟიზელი (* [[781]] - † [[808]])      
* უპე?

==რესურსები==
*[http://www.reportret.info/gallery/charlemagne1.html შარლემანის პორტრეტის თანამედროვე რეკონსტრუქცია], ისტორიულ წყაროებზე დაყრდნობით.
*[http://www.ac.wwu.edu/~stephan/Rulers/charlemagne.html შარლემანის გენეალოგია], შარლემანის დინასტია (პიპინის სახლი)

[[კატეგორია:ფრანკთა მეფეები]]
[[კატეგორია:წმინდა რომის იმპერატორები]]
[[კატეგორია:ბურგუნდიის მეფეები]]
[[კატეგორია:ფრანგები]]

[[ast:Carlomagno]]
[[bg:Карл Велики]]
[[br:Karl Veur]]
[[ca:Carlemany]]
[[cs:Karel Veliký]]
[[cy:Siarlymaen]]
[[da:Karl den Store]]
[[de:Karl der Große]]
[[el:Καρλομάγνος]]
[[en:Charlemagne]]
[[eo:Karolo la Granda]]
[[es:Carlomagno]]
[[et:Karl Suur]]
[[fa:شارلمانی]]
[[fi:Kaarle Suuri]]
[[fr:Charlemagne]]
[[fy:Karel de Grutte]]
[[gd:Charlemagne]]
[[gl:Carlomagno]]
[[he:קרל הגדול]]
[[hr:Karlo Veliki]]
[[hu:Nagy Károly]]
[[io:Karl la Granda]]
[[is:Karlamagnús]]
[[it:Carlomagno]]
[[ja:カール大帝]]
[[ko:카롤루스 대제]]
[[la:Carolus Magnus]]
[[li:Karel de Groete]]
[[lt:Karolis Didysis]]
[[nds:Karl de Grote]]
[[nl:Karel de Grote]]
[[nn:Karl den store]]
[[no:Karl I av det tysk-romerske rike]]
[[pl:Karol Wielki]]
[[pt:Carlos Magno]]
[[ro:Carol cel Mare]]
[[ru:Карл Великий]]
[[scn:Carlu Magnu]]
[[simple:Charlemagne]]
[[sl:Karel Veliki]]
[[sr:Карло Велики]]
[[sv:Karl den store]]
[[uk:Карл І Великий]]
[[wa:Tchårlumagne]]
[[yi:קרל הגדול]]
[[zh:查理大帝]]
