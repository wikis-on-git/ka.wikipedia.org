'''ემპაია სტეიტ ბილდინგი''' (ინგ. Empire State Building), 102 სართულიანი თანამედროვე [[არტ-დეკო]] სტილის შენობა [[ნიუ-იორკ სიტი|ნიუ-იორკ სიტიში]], დაპროექტებული „შრივ, ლემბ ენდ ჰარმონ ასოშიეტს“ მიერ და აშენებული [[1931]] წელს. ცათამბჯენს სახელი ნიუ-იორკის შტატის მეტსახელის გამო დაერქვა და დღემდე ყველაზე მაღალ შენობად რჩება ნიუ-იორკ სიტიში.

სამოქალაქო ინჟინერთა ამერიკულმა საზოგადოებამ შენობა მსოფლიოს ერთ-ერთ თანამედროვე შვიდ საოცრებათაგან შერაცხა. შენობა ასევე ეკუთვნის უდიდესი ცათამბჯენების მსოფლიოს ფედერაციას.

==ისტორია და სტატისტიკა==
'''ემპაია სტეიტ ბილდინგის''' მშენებლობა დაჩქარებული ტემპებით მიმდინარეობდა მსოფლიოში უდიდესი შენობის ტიტულის [[კრაისლერ ბილდინგი|კრაისლერ ბილდინგისთვის]] წასართმევად. ის რჩებოდა მსოფლიოს უმაღლეს ცათამბჯენად რეკორდულად დიდი ხნის - 41 წლის განმავლობაში (ხოლო მსოფლიოში უმაღლეს ადამიანის შექმნილ სტრუქტურად 23 წელი), [[მსოფლიო სავაჭრო ცენტრი (ნიუ-იორკი)|მსოფლიო სავაჭრო ცენტრისა]] და მცირე ხნის შემდეგ [[სიარს ტაუერი|სიარს ტაუერის]] მშენებლობის დასრულებამდე. [[2001]] წლის 11 სექტემბრის ტერაქტის შემდეგ ემპაია სტეიტ ბილდინგი ისევ ნიუ-იორკში უმაღლესი ხოლო აშშ-ში სიმაღლით მე-2 შენობა ხდება.

შენობის გამორჩეული არტ-დეკო ქიმი თავდაპირველი დიზაინით [[ზეპელინი|ზეპელინთა]] დეპო უნდა ყოფილიყო, თუმცა რამდენიმე მცდელობის შემდეგ იდეა არაპრაქტიკული და საშიში გამოდგა შენობის სიდიდით გამოწვეული ამწოლი ქარების გამო.

ემპაია სტეიტ ბილდინგი 381 მეტრი სიმაღლისაა 102-ე სართულის ბოლოს, ხოლო სტრუქტურის სრული სიმაღლე 448 მეტრს აღწევს. შენობა ოფიციალურად გაიხსნა [[1931]] წლის [[1 მაისი|1 მაისს]], თუმცა მასში ოფისების მნიშვნელოვანი წილი გაუქირავებელი დარჩა [[1940]]-იანებამდე. შენობას სახელი სწორედ ამ დაუსახლებელი სტატუსის გამო დაერქვა. შენობის ქიმზე დამაგრებული დიდი სატელევიზიო ანტენა დამატებულ იქნა 1950-იანებში. 

სახალხო ობსერვატორია შენობის თავზე ქალაქის შესანიშნავ ხედს შლის და ტურისტებისთვის ძალზედ პოპულარული ადგილია. შენობის თავი ღამით ილუმინირებულია სეზონისთვის შესაფერისი სხვადასხვა ფერის განათებით. მაგ. [[სინატრა| ფრენკ|ფრენკ სინატრას]] გარდაცვალების შემდეგ შენობა ლურჯ ნათელში შეიმოსა მომღერლის მეტსახელის „"Ol' Blue Eyes" ნიშნად.

მსოფლიო სავაჭრო ცენტრის განადგურების შემდეგ რამდენიმე თვე ილუმინაცია წითელ, თეთრ და ლურჯ ფერებში იყო, შემდეგ კი ისევ ჩვეულ სეზონურ ფერებს დაუბრუნდა.

შენობა დაახლოებით 330.000 მეტრულ ტონას იწონის. მას 6.500 ფანჯარა, 73 ლიფტი და 1.860 საფეხური აქვს შენობის თავამდე; მისი სრული ფართია 204.385 მ2; საფოსტო მისამართია #350 მეხუთე ავენიუ, ს/კ 10118; მდებარეობს 33-ე და 34-ე ქუჩებს შორის მეხუთე ავენიუზე, მიდთაუნ მანჰეტენზე.

შენობის ადგილზე ადრე განთქმული [[ვალდროფის სასტუმრო (ნიუ-იორკი)|ვალდროფის სასტუმრო]] მდებარეობდა, სადაც პერიოდულად კლუბი „The Four Hundred“ (მე-19 საუკუნის ნიუ-იორკის სოციალური ელიტა) წევრები იკრიბებოდნენ.

==იხილეთ ასევე==
*[[მსოფლიოს უმაღლესი ცათამბჯენები]]
*[[არქიტეტურული საოცრებანი]]

==რესურსები ინტერნეტში==
*[http://www.nyc-architecture.com/MID/MID073.htm ნიუ-იორკის არქიტექტურა - ემპაია სტეიტ ბილდინგი]
*[http://www.nypl.org/research/chss/spe/art/photo/hinex/empire/empire.html ემპაია სტეიტ ბილდინგის მშენებლობა, 1930-1931], ნიუ-იორკის სახალხო ბიბლიოთეკა.
*[http://www.esbnyc.com/ ემპაია სტეიტ ბილდინგი: ოფიციალური ვებ-გვერდი]
*[http://www.mergatroyd.org/cam/esbcam.asp ემპაია სტეიტ ბილდინგის ვებ-კამი]
*[http://www.nycfoto.com/showPage.php?albumID=37 NYCfoto.com] - ემპაია სტეიტ ბილდინგის ფოტოები
* [http://perrin.olivier.free.fr/webcam/menu_webcam/ani_esb.html ერთი დღე ემპაია სტეიტ ბილდინგში - ვებ-კამი]





[[კატეგორია:ნიუ-იორკი]]
[[კატეგორია:არქიტექტურა]]

[[af:Empire State-gebou]]
[[de:Empire State Building]]
[[es:Edificio Empire State]]
[[fr:Empire State Building]]
[[it:Empire State Building]]
[[he:בניין אמפייר סטייט]]
[[nl:Empire State Building]]
[[ja:エンパイアステートビルディング]]
[[no:Empire State Building]]
[[pl:Empire State Building]]
[[pt:Empire State Building]]
[[fi:Empire State Building]]
[[sv:Empire State Building]]
[[ta:எம்பயர் ஸ்டேட் கட்டிடம்]]
[[zh:帝国大厦]]
