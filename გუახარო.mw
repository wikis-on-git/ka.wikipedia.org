[[სურათი:Art3520 0.jpg|thumb|right|გუახარო]]
'''გუახარო''' (Steatornis caripensis), [[ფრინველები|ფრინველი]] [[უფეხურასნაირნი|უფეხურასნაირთა]] რიგისა. ტიპობრივი გამოქვაბულის ბინადარია. სხეულის სიგრძე 55 სმ აღწევს, ფრთების შლილი 1 მ. აქვს მაგარი [[ნისკარტი]], პირის ირგვლივ გრძელი, უხეში ჯაგრები, რომლებიც ეხმარება სიბნელეში ექოლოკაციის საშუალებით ორიენტირებაში, წაბლისფერ-მურა აქა-იქ თეთრკოპლებიანი [[ბუმბული]]. გვხვდება სამხრეთ ამერიკის ჩრდილოეთი ნაწილის მთებში, აგრეთვე კუნძულ ტრინიდადზე. იკვებება ღამით პალმისა და დაფნისებრთა ნაყოფით, რომელსაც ყნოსვით აგნებს. ინელებს მხოლოდ ნაყოფის რბილობს, ამონთხეული თესლითა და ნერწყვით კი [[ბუდე|ბუდეს]] იკეთებს. ბუდობს ჯგუფებად. დებს 2-4 კვერცხს. ბარტყები ბუდეში 4 თვემდე რჩებიან და ძლიერ სუქდებიან. მათ ქონს ინდიელები საჭმელად და გასანათებლად იყენებდნენ.


[[კატეგორია:უფეხურასნაირნი]]


[[de: Fettschwalm]]
[[en:Oilbird]]
[[fr:Guacharo]]
[[nl:Vetvogel]]
