'''შოთა კუპრი''', კუპარი, ქართველი ფეოდალი. ჰერეთის ერისთავი XIII საუკუნის 30-40-იან წლებში. ზოგიერთი მოსაზრებით "კუპრი" მას ეწოდა სახის სახის კანის სიშავის გამო, ზოგით იმის გამო, რომ მის სამფლობელოში კუპრი მოიპოვებოდა. უარყოფილია შეხედულება, თითქოს შოთა კუპრი მანის მოძღვრების მიმდევარი და, ამდენად, წრისტიანული სარწმუნოებისაგან განდგომილი ("კუპარი") იყო ([[ინგოროყვა, პავლე|პ. ინგოროყვა]]). 

ზოგიერთი მკვლევარი შოთა კუპრს [[ვეფხისტყაოსანი|ვეფხისტყაოსნის]] ავტორად მიიჩნევდა ([[თეიმურაზ ბატონიშვილი]], [[ბროსე, მარი|მ. ბროსე]], პ. ინგოროყვა). შოთა კუპრი აქტიურად მონაწილეობდა ქვეყნის პოლიტიკურ ცხოვრებაში. როდესაც დასავლეთ საქართველოში გადასულმა მეფე [[რუსუდანი|რუსუდანმა]] მონღოლებთან შეთანხმება გადაწყვიტა, [[მხარგრძელი, შანშე|შანშე]] და [[მხარგრძელი, ავაგ|ავაგ მხარგრძელებთან]] და [[ვარამ გაგელი|ვარამ გაგელთან]] ერთად შოთა კუპრიც გაგზავნა მათთან მოსალაპარაკებლადე. აღმოსავლეთ საქართველოში დაბრუნებულ რუსუდანს და მის ვაჟს - [[დავით VI|დავითს]] სხვა დიდებულებთან ერთად მიეგება შოთა კუპრი. მან მონაწილეობა მიიღო [[კოხტასთავის შეთქმულება|კოხტასთავის შეთქმულებაში]]. სხვა ქართველ მთავრებთან ერთად ის შეეგება პატიმრობის შემდეგ მცირე აზიიდან დაბრუნებულ [[გიორგი IV ლაშა|ლაშა-გიორგის]] ძეს [[დავით VII|დავითს]].


[[კატეგორია:ქართველები]]
[[კატეგორია:ქართველი დიდი ფეოდალები]]
