'''არმაზი''' ქსნისა, ძველი ქართული ხუროთმოძღვრების ძეგლი. წმ. გიორგის ეკლესია, ისტორიულ ქსნის ხეობაში, [[არმაზი (სოფელი)|სოფ. არმაზის]] მახლობლად. აგებულია 864. ქართული ხუროთმოძღვრების გარდამავალი ეპოქის (VII ს. - X ს. I ნახევარი) ღირსშესანიშნავი ძეგლი. არმაზი, ისევე როგორც წირქოლის ეკლესია, ქართული ხუროთმოძღვრებისათვის უჩვეულო კომპოზიციისაა: ძირითადი სივრცე გადახურულია ოთხ თავისუფლად მდგომ ბურჯზე დაყრდნობილი გუმბათით. გუმბათის ყელი არა აქვს და გარედან მოქცეულია ორფერდა სახურავის ქვეშ. ეკლესიის კედლები და კამარები ქვაყორისაა, კონქის თაღი, გუმბათი, ბურჯები და სხვა. დეტალები - შირიმისა. შემორჩენილია IX საუკუნის მოხატულობა, კანკელი და ლაპიდარული წარწერა.


[[კატეგორია:საქართველოს ხუროთმოძღვრების ძეგლები]]
