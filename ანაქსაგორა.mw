[[სურათი:Anaxagoras.png|thumb|230px|ანაქსაგორა]]
'''ანაქსაგორა''' (~ ძვ.წ. 500 - 428) იყო [[სოკრატე|სოკრატემდელი]] [[ძველი ბერძნები|ბერძენი]] [[ფილოსოფია|ფილოსოფოსი]]; ფილოსოფიის [[იონიური სკოლა|იონიური სკოლის]] წევრი.

[[ანატოლია|მცირე აზიაში]] მის მშობლიურ ქალაქ [[კლაზომენე|კლაზომენეში]] ანაქსაგორას გარკვეული ქონება და პოლიტიკური ძალაუფლების მოხვეჭის პერსპექტივა უნდა ჰქონოდა; თუმცა მან ყველაფერი დათმო, იმის შიშით რომ ქონება და სახელი მას ცოდნის ძიებაში შეუშლიდა ხელს. თუმცა თავად ბერძენი იყო, ის ასევე სპარსეთის მოქალაქე უნდა ყოფილიყო და ასევე სპარსული ჯარის წევრიც, ვინაიდან მას კლაზომენეში იონიელთა აჯანყების ჩახშობაში მიუღია მონაწილეობა.

ყმაწვილკაცობაში (~464-462) [[ათენი|ათენში]] წასულა, რომელიც იმჟამად სწრაფად ხდებოდა ბერძნული კულტურის ცენტრი. აქ ის ოცდაათი წელი დარჩენილა. მისი მიმდევრები ყოფილან [[პერიკლე]], რომელიც მას აღმერთებდა, და პოეტი [[ევრიპიდე]], რომელიც მასში მეცნიერებისა და ჰუმანიზმისადმი ენთუზიაზმსა და აღმაფრენას ხედავდა. ზოგიერთი მკვლევარის მოსაზრებით, თავად [[სოკრატე|სოკრატეც]] მისი მოწაფეთაგანი უნდა ყოფილიყო.

ანაქსაგორამ ფილოსოფია და მეცნიერული კვლევის სული ათენში იონიიდან მოიტანა. [[ციური სხეულები|ციურ სხეულებზე]] მისმა დაკვირვებებმა შესაძლებელი გახადა ჩამოეყალიბებინა [[უნივერსალური წესრიგი|უნივერსალური წესრიგის]] ახალი თეორიები; მას სცადა მეცნიერული ახსნა მიეცა [[ელიფსი|ელიფსისთვის]], [[მეტეორი|მეტეორთათვის]], [[ცისარტყელა|ცისარტყელისა]] და [[მზე|მზისთვის]]; ამ უკანასკნელს ის მიიჩნევდა გავარვარებული ლითონის უზარმაზარ მასად, რომელიც თავად [[პელოპონესი|პელოპონესზე]] უფრო დიდი უნდა ყოფილიყო. ციური სხეულები, მისი მტკიცებით, დედამიწისგან მოგლეჯილი ქვის მასები იყო, რომლებიც სწრაფად ბრუნავდნენ. ამგვარ წარმოდგენებს ის წინააღმდეგობაში მიჰყავდა პოპულარულ რწმენებთან.

ანაქსაგორა დაპატიმრებულ იქნა მისი მეგობარი პერიკლეს პოლიტიკურ ოპონენტთა მიერ საყოველთაოდ მიღებულ რელიგიურ დოგმათა უარყოფის ბრალდებით. მის განთავისუფლებას შეეწირა პერიკლეს თითქმის მთელი ქონება. თუმცა მიუხედავად ამისა, ის იძულებულ იქნა ათენიდან იონიაში გადახვეწილიყო (ძვ.წ. 434-433), სადაც ის გარდაიცვალა კიდეც 428 წელს. ლამპსაკუსის მოქალაქეებმა მას მიუძღვნეს გონებისა და ჭეშმარიტების საკურთხეველი და მრავალი წლის განმავლობაში აღნიშნავდნენ დიდი გენიოსის გარდაცვალების წლისთავს.

ანაქსაგორას დაწერილი აქვს ფილოსოფიის წიგნი, თუმცა ჩვენამდე მხოლოდ პირველი ნაწილის ფრაგმენტებმა მოაღწია კილიკიელი სიმპლიციუსის მიერ გადანახულ ვერსიაში.

==კოსმოლოგიური თეორია==

{{ბიოგრაფია}}

{{ანტიკური ფილოსოფოსები}}
[[კატეგორია:ძველი ბერძნები]]
[[კატეგორია:ძველი ფილოსოფოსები]]

[[bg:Анаксагор]]
[[bn:এনাক্সাগোরাস]]
[[bs:Anaksagora]]
[[ca:Anaxàgores]]
[[cs:Anaxagorás]]
[[de:Anaxagoras]]
[[en:Anaxagoras]]
[[el:Αναξαγόρας]]
[[es:Anaxágoras]]
[[eu:Anaxagoras]]
[[fr:Anaxagore de Clazomènes]]
[[gl:Anaxágoras de Clazomenas]]
[[hr:Anaksagora]]
[[id:Anaxagoras]]
[[it:Anassagora]]
[[he:אנכסגורס]]
[[la:Anaxagoras]]
[[nl:Anaxagoras]]
[[ja:アナクサゴラス]]
[[no:Anaxagoras]]
[[pl:Anaksagoras]]
[[pt:Anaxágoras de Clazômenas]]
[[ro:Anaxagora]]
[[ru:Анаксагор из Клазомен]]
[[sk:Anaxagoras]]
[[sl:Anaksagora]]
[[sr:Анаксагора]]
[[fi:Anaksagoras]]
[[sv:Anaxagoras]]
[[tr:Anaksagoras]]
[[zh:阿那克萨哥拉]]
