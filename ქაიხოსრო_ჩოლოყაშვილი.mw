'''ქაიხოსრო ჩოლოყაშვილი''' დაიბადა [[1888]] წლის [[14 ივლისი|14 ივლისს]] სოფელ [[მატანი|მატანში]]. სწავლობდა [[თბილისი|ტფილისის]] სათავადაზნაურო გიმნაზიაში. 21 წლის ასაკში [[ჩოლოყაშვილი, ქაქუცა|ქაქუცა ჩოლოყაშვილი]] გაიწვიეს ჯარში, სადაც  იგი მსახურობდა ტვერის დრაგუნთა პოლკში. 1913 წელს მან ცოლად შეირთო ნინო მეღვინეთუხუცესი. [[1914]] წელს, როდესაც დაიწყო [[პირველი მსოფლიო ომი]],  ქაიხოსრო ჯარში გაიწვიეს და ომის დასრულებამდე იგი პირნათლად ასრულებდა მასზე დაკისრებულ ფუნქციებს. [[1914]] წელს იგი დაიჭრა [[ავსტრია|ავსტრიის]] ფრონტზე, რომლის შემდგომ გადაყვანილ იქნა კავკასიის ფრონტზე. შემდგომ იგი ბრძოლას აგრძელებს ოსმალების წინააღმდეგ და სრულად გამოჯანმრთელების შემდგომ ერთ-ერთი პირველი ეწერება ქართულ ცხენოსანთა რაზმში. თავისი ასეულით ჩოლოყაშვილი ასრულებს დიდებულ სამხედრო რეიდს და მესოპოტამიის უდაბნოს გავლით უერთდება ინგლისელებს. ამასობაში [[საქართველო]] აცხადებს დამოუკიდებლობას და ქაიხოსრო უკვე თავის საამაყო სამხედრო კარიერას სუვერენული სამშობლოს ჯარში აგრძელებს. სამწუხაროდ, მას დიდხანს არ დასცალდა მამულისადმი მსახური.

ბოლშევიკების შემოჭრის შემდეგ, [[1921]] წლის [[17 მარტი|17 მარტს]] [[ბათუმი|ბათუმს]] ნავსადგურიდან გადის გემი, რომელშიც პრაქტიკულად საქართველოს მთელი მთავრობა სრული შემადგენლობით იმყოფება. გემს არ გაჰყოლია ერთგული მამულიშვილი ქ. ჩოლოყაშვილი, რომელიც ამ დროისთვის [[სამეგრელო|სამეგრელოში]] იმყოფება და ადგენს გეგმებს საქართველოს გასათავისუფლებლად. ამ პერიოდიდან იწყება გულანთებული მამულიშვილის ბრძოლა ბოლშევიკების წინააღმდეგ. [[1922]] წლის [[12 მარტი|12 მარტს]] ქ. ჩოლოყაშვილი თავის შეფიცულებთან ერთად [[ქიზიყი|ქიზიყიდან]] ტყეში გადის და იწყებს პარტიზანულ ბრძოლას.

[[1922]] წლის ივნისში [[სიღნაღი|სიღნაღთან]] მოხდა პირველი შეტაკება წითელი არმიის ნაწილებთან. [[1922]] წლის ზაფხულს ამბოხებამ იფეთქა [[ხევსურეთი|ხევსურეთში]], რომელიც რუსის ჯარმა სისხლში ჩაახშო. უამრავი ადამიანი იქნა გაჟლეტილი, მაგრამ მტარვალებმა ქაქუცას კვალს მაინც ვერ მიაგნეს. ამასობაში იგი [[ჩეჩნეთი|ჩეჩნეთში]] იმყოფება იმ მიზნით, რომ აგრესორის წინააღმდეგ იბერო-კავკასიელებმა ერთობლივი და კოორდინირებული ბრძოლა აწარმოონ. შემოდგომით ქაქუცა საქართველოს უბრუნდება. [[1924]] წლის [[17 აგვისტო|17 აგვისტოსთვის]] დანიშნული იქნა უმთავრესი ამბოხება, რომელშიც მონაწილეობა დასავლეთ საქართველოსაც უნდა მიეღო. ანტიბოლშევიკური აჯანყება 29 აგვისტოსთვის გადაიდო.

[[1924]] წლის [[29 აგვისტო|29 აგვისტოს]], ჩოლოყაშვილის მცირერიხცოვანმა  რაზმმა მთლიანად აიღო [[მანგლისი|მანგლისი]]. [[1924]] წლის [[3 სექტემბერი|3 სექტემბერს]], დალაშქრა [[დუშეთი|დუშეთი]]. [[1924]] [[სექტემბერი|6 სექტემბერს]], სვიმონიანთ-ხევში მოხდა სახელგანთქმული [[ხევ-გრძელას ბრძოლა]], სადაც  ქ. ჩოლოყაშვილმა თავისი უბადლო სამხედრო ტალანტი გამოავლინა და ასეულობით რუს ჯარისკაცს ერთმანეთი დაახოცვინა. ამ ბრძოლის მრავალ სახელოვან მხედართმთავარს შეშურდებოდა. მიუხედავად ამისა, ქაიხოსრო მიხვდა რომ, ამგვარი ბრძოლებით იგი საწადელ მიზანს ვერ მიაღწევდა და 1924 წლის სექტემბერში მან თანამებრძოლებთან ერთად [[ტრაპიზონი|ტრაპიზონიდან]] გეზი [[საფრანგეთი|საფრანგეთისკენ]] აიღო. სამშობლოს გულმოკლული სტოვებდა დიადი პატრიოტი, რომელმაც ყველაფერი გააკეთა ქვეყნის საკეთილდღეოდ. ქაქუცა ჩოლოყაშვილმა, უბადლო რაინდმა და ვაჟკაცობის ზოგადსაკაცობრიო ეტალონმა თავისი ერთგულებით იმდენი შესძინა თავის მრავალჭირნახად ერს, რომ მისი საქმეებით მარად იამაყებს მადლიერი ქართველი ერი.

[[1930]] წლის [[27 ივნისი|27 ივნისს]], ხანგრძლივი ავადმყოფობის შედეგად გარდაიცვალა ადამიანი, რომელიც სრულიად საქართველოს უყვარდა. დღემდე, ქაიხოსრო ჩოლოყაშვილი განისვენებს სენტ-უანის ([[პარიზი|პარიზის]] მახლობლად) სასაფლაოზე. [[1989]] წლის [[14 ივლისი|14 ივლისს]], სოფელ მატანში ეროვნული მოძრაობის ლიდერებმა ფართოდ საზოგადოებასთან ერთად აღნიშნეს სამშობლოს სიყვარულით დაფერფლილი რაინდის დაბადებიდან 101 წლისთავი.

იმ პირთა სია, რომლებმაც ქ. ჩოლოყაშვილთან ერთად დატოვეს სამშობლო:

*[[ჭავჭავაძე, სპირიდონ გენერალი]]
*[[ვაჩნაძე, ელიზბარ]]
*[[ერისთავი, რაფიელ]]
*[[სულხანიშვილი, ალექსანდრე]]
*[[მაისურაძე, სერგო]]
*[[ბადურაშვილი, ალექსანდრე]]
*[[ქარუმიძე, ილია]]
*[[ცხვედაძე, ალექსანდრე]]
*[[პავლიაშვილი, გოლა]]
*[[ჯორჯაძე, მერაბ]]
*[[ნებიერიძე, შალვა]]
*[[ჩიქოვანი, ლელო]]
*[[ლაშქარაშვილი, მიშა]]
*[[რევაზიშვილი, დავით]]
*[[ბერბიჭაშვილი, გაბო]]
*[[მარჯანიშვილი, ვასო]]
*[[ფეიქრიშვილი, ალექსი]]
*[[ალიმბარაშვილი, სიკო]]
*[[ჯავრიშვილი, შალვა]]
*[[ჯავრიშვილი, ლევან]]
*[[ამირეჯიბი, შალვა]]
*[[მაყაშვილი, ელიზბარ]]
*[[დადიანი, ჯონჯი]]
*[[კუჭავა, სარდიონ]]
*[[ბექაური, თომა]]
*[[კარგარეთელი, ალექსანდრე]]

[[კატეგორია:ქართველები]]
[[კატეგორია:დაბადებული 1888]]
[[კატეგორია:გარდაცვლილი 1930]]
