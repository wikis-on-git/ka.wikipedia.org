'''ჰალენი''', ალენი '''ვან დონ ჟან''' (* [[16 თებერვალი]], [[1790]], კუნძილი [[ლეონი]]  ―    †      [[8 ნოემბერი]], [[1864]], [[კადიქსი]]), [[ესპანეთი | ესპანეთის]] [[გენერალი]] (წარმოშობით [[ბელგიელები | ბელგიელი]]). ახალგაზრდობაში მსახურობდა ესპანეთის ფლოტში, შემდეგ [[ბონაპარტი, ჟოზეფ | ჟოზეფ ბონაპარტის]] ჯარში იყო. [[1819]] [[რუსეთი | რუსეთში]] გადასახლდა, მაიორის ჩინით მსახურობდა [[ნიჟნი-ნოვგოროდი | ნიჟნი-ნოვგოროდის]] [[დრაგუნები | დრაგუნთა]] პოლკში, რომელიც [[კავკასია | კავკასიაში]] იდგა. [[1820]] ესპანეთში დაბრუნდა და კონსტიტუციის დამცველებს მიემხრო. მონაწილეობდა [[ბელგია | ბელგიის]] [[1830]] რევოლუციაში და [[ბრაბანტი |ბრაბანტის]] გუბერნატორად დანიშნეს. ბელგიაში ყოფნისას ჰალენმა გამოაქვეყნა თავისი მემუარები, რომლიც II ტომი თითქმის მთლიანად ეძღვნება რუსეთსა და კავკასიას (ჰალენი [[თბილისი | თბილისში]] ჩამოვიდა [[1819]] წლის [[სექტემბერი | სექტემბერში]] [[საქართველოს სამხედრო გზა | საქართველოს სამხედრო გზით]]. [[1819]]-[[1820]] წლების ზამთარი ძირითადად თბილისში გაატარა). ჰალენი ზოგადად მიმოიხილავს კავკასიისა და საქართველოს ადმინისტრაციულ წყობილებას. დაწვრილებით აღწერს [[კაზაკები | კაზაკების]], [[ჩაჩნები | ჩაჩნების]], [[ქართველები | ქართველებისა]] და [[ლეკები | ლეკების]] ყოფას, ეხება კათოლიკე მისიონერების მოღვაწეობას საქართველოში. საინტერესო ცნობებს იძლევა ალექსანრე ბატონიშვილზე, [[ერმოლოვი, ალექსი | ა. ერმოლოვის]] [[ირანი | ირანში]] ელჩობაზე ([[1817]]); ცოცხლად აქვს აღწერილი ე. წ. "ერმოლოვის თბილისი" და ერმოლოვის პოლიტიკა, მოჰყავს გრეთვე ცნობები [[იმერეთის აჯანყება 1819-1810 |  იმერეთის 1820 აჯანყების]] შესახებ და სხვა.

[[კატეგორია:ესპანელები]]
