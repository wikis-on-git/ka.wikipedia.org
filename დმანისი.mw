[[სურათი:Dmanissi Ausgrabungen Uebersicht.jpg|thumb|300px|დმანისის სიმაგრის ნანგრევები.]]
'''დმანისი''' -- ქალაქი [[საქართველო|საქართველოში]], [[დმანისის რაიონი|დმანისის რაიონის]] ადმინისტრაციული ცენტრი. მდებარეობს დმანისის ვულკანურ პლატოზე, მდინარე [[მაშავერა|მაშავერის]] ორივე ნაპირზე, [[კაზრეთი|კაზრეთის]] რკინიგზის სადგურიდან 30 კმ მანძილზე. დმანისის ტერიტორიაზე VI-VIII საუკუნეებში მცირე დასახლება იყო, სადაც საეპისკოპოსო კათედრალი მდებარეობდა. როგორც ქალაქი, წყაროებში პირველად IX საუკუნეში იხსენიება, ამ დროს მას არაბები ფლობდნენ. XI ს-ის 80-იან წლებიდან სელჩუკთა ხელშია, [[1123]] წელს [[დავით აღმაშენებელი|დავით IV აღმაშენებელმა]] გაათავისუფლა. დმანისი განსაკუთრებით დაწინაურდა XII-XIII სს-ში. XVI ს-დან ქალაქი დაცემის გზაზეა, მოიშალა ეკონომიური ცხოვრება, შემდეგ კი სულ გაპარტახდა და გაუკაცრიელდა. [[1921]]-[[1947]] წლებში მას ბაშკიჩეთი ეწოდებოდა. ოფიციალურად ქალაქად გამოცხადდა [[1981]] წელს. მოსახლეობა 3,4 ათასი ([[2002]] წ.). 


თანამედროვე დმანისის ახლოს არის ამავე სახელწოდების ქალაქი-სიმაგრის ნანგრევები (VI-XV სს.), სახლების, ქუჩების, ღვინის სარდაფების და სხვა ობიექტების ნაშთები. დმანისის არქეოლოგიური შესწავლა [[1936]] წლიდან დაიწყო და დღემდე გრძელდება. აქ აღმოჩენილია ევროპაში ყველაზე ძველი ადამიანის ნაკვალევი - თავის ქალა, რომლის ასაკი 1,6 მილიონი წლით განისაზღვრება. დმანისში არის [[ბოლნისისა და დმანისის ეპარქია|ბოლნისისა და დმანისის ეპარქიის]] კათედრა და რეზიდენცია.

==არქეოლოგიური გათხრები==
გათხრები დმანისის ნანგრევებში დაიწყო 1936 წელს და 1960-იან წლებამდე გრძელდებოდა. შუასაუკუნეების სარდაფებს ქვეშ არქეოლოგებმა იპოვეს ცხოველთა ძვლები, რომელთა შორის ქართველმა პალეონტოლოგმა პროფ. ა. ვეკუამ ამოიცნო აწ გადაშენებული რინოსი Dicerorhinus etruscus etruscus 1983 წელს. ეს სახეობა დამახასიათებელი იყო Villafranchian (ქართულად?) ფაუნასთვის, რაც ადრეული პლეისტოცენური ეპოქის დამადასტურებელია. 1984 წელს პირველი ქვის იარაღები იპოვეს. მას შემდეგ ქართველი მეცნიერები დმანისის პლეისტოცენური დეპოზიტების გათხრებს აწარმოებდნენ დმანისში, და 1991 წელს მათ შეუერთდნენ გერმანელი არქეოლოგები [[რომიშ-გერმანიშეს ცენტრალმუზეუმი|რომიშ-გერმანიშეს ცენტრალმუზეუმიდან]]. დმანისის სამუშაოები შემდეგ უფრო გაფართოვდა და საერთაშორისო კვლევის პროექტის ხასიათი მიიღო საქართველოს მეცნიერებათა აკედემიის ხელმძღვანელობით, გერმანიის, აშშ-ის, საფრანგეთისა და ესპანეთის კოლეგების მონაწილეობით.

1999 და 2001 წელს დმანისის რეგიონში გათხრების შედეგად ნაპოვნი იქნა ჰომინიდთა თავის ქალები და ყბის ძვლები, რომელსაც მოგვიანებით [[ჰომო გეორგიკუს]] შეარქვეს.

[[კატეგორია:საქართველოს ქალაქები]]
[[კატეგორია:არქეოლოგიური ძეგლები]]

[[de:Dmanissi]]
[[en:Dmanisi]]
[[eo:Dmanisi]]
[[fi:Dmanisi]]
[[tr:Dmanisi]]
