'''ჰაილე სელასიე I''' (* [[23 ივლისი]]. 1892, იჯერსო, ჰარარის პროვინცია ―   †    [[27 აგვისტო]]. 1975, ადის-აბება), ეთიოპიის იმპერატორი 1930-1974. დაიბადა სახელმწიფო მოღვაწის მაკონენის ოჯახში. იმპერატორ ქალის ზაუდიტუს დროს 1916, გამოაცხადეს რეგენტად. ზაუდიტუს გარდაცვალების შემდეგ ეთიოპიის იმპერატორი გახდა (1930 წლის 2 ნოემბერი) ჰაილე სელასიე I-ის სახელით. შემოიღო ქვეყყნის ცენტრალიზებული მმართველობა, გააუქმა მონობა და მონათვაჭრობა, გაატარა პროგრესული ღონისძიებები განათლებისა და ჯანმრთელობის სფეროში, გამოაცხადა ეთიოპიის პირველი კონსტიტუცია (1931). 1923 მიაღწია, რომ ეთიოპია მიეღოთ ერთა ლიგაში. ჰაილე სელასიე I იყო აფრიკის ერთობის ორგანიზაციის შექმნის ერთ-ერთი ინიციატორი. 1974 წლის 12 სექტემბერს ტახტიდან გადააყენეს რევოლუციის გადატრიალების შედეგად.
