'''ლევან V დადიანი''' (* [[1791]] ―    †    [[1846]]), [[ოდიში | ოდიშის]] მთავარი [[1805]]-[[1840]], [[გრიგოლ დადიანი |  გრიგოლ დადიანის]] ძე. მამის გარდაცვალების დროს მძევლად ჰყავდა აფხაზეთის მთავარ ქელიშბეი შარვაშიძეს, რომლისგანაც მისი განთავისუფლება [[1805]] გაზაფხულამდე ვერ მოხერხდა. თავდაპირველად ლევან V დადიანის მცირეწლოვანების გამო ოდიშის სამთავროს 4 წევრისაგან შემდგარი საბჭოს დახმარებით განაგებდა დედამისი, დედოფალი ნინო ([[1805]]-[[1810]]); [[1811]]-იდან ლევან V დადიანი უშუალოდ შეუდგა სამთავროს მართვა-გამგეობას. აქტიურად მონაწილეობდა [[რუსეთი | რუსეთის]] ხელისუფლების მიერ დასავლეთ საქართველოში მოწყობილ სამხედრო ექსპედიციებში: [[1809]] მონაწილეობდა [[ფოთი | ფოთის]] აღებაში, [[1810]] - [[იმერეთის სამეფო | იმერეთის სამეფოს]] დამორჩილებაში, [[1819]]-20 - იმერეთისა და გურიის აჯანყების ჩახშობაში. ასევე დაეხმარა მეფის რუსეთს აფხაზეთის სამთავროში რუსეთი | რუსეთის ხელისუფლების განმტკიცებაში. [[1813]] ლევან V დადიანმა შემოიერთა სამურზაყანო, რომელსაც 1840-მდე მართავდა. მის დროს, [[1830]], ოდიშის სამთავროში დაარსდა პირველი სასწავლებელი - მარტვილის სასულიერო სასწავლებელი.[[ 1840]] უარი თქვა სამთავრო ტახტზე თავისი შვილის [[დავით დადიანი | დავითის]] სასარგებლოდ, თუმცა მთავრის ტიტულს სიკვდილამდე ატარებდა.






[[კატეგორია:ქართველები]]
