'''მესტუმრე''' – შუა საუკუნეების [[საქართველო|საქართველოში]] არსებული ერთ-ერთი თანამდებობა, რომლის მოვალეობათა შორის უცხოელი ელჩების, დიპლომატიური მისიების მიღება და კონტაქტების წარმოება შედიოდა.

მესტუმრე [[ამირეჯიბი|ამირეჯიბის]] და [[მანდატურთუხუცესი|მანდატურთუხუცესის]] "ქვეშეთ" მდგომი მოხელე იყო და "მოციქულთა შემთხუევანი" და "მეძღუნეთა ჯეროვანი მისაგებელნი" ჰქონდა მინდობილი.

მესტუმრეს ანუ "სტუმართ მოურავს" ([[ორბელიანი, სულხან-საბა |საბა]]) მოციქულთა, სტუმრებისა და მეძღვენეთა დახვედრა-მიღების თადარიგი ებარა. მას ხელისუფლებისაგან განსაზღვრული სარგო ჰქონდა და სტუმრისაგანაც საჩუქრების სახით მნიშვნელოვან გასამრჯელოს ღებულობდა.

[[კატეგორია:თანამდებობები ძველ საქართველოში]]
