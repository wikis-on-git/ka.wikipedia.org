'''ღაზნევიდები''' თურქული წარმოშობის დინასტიაა, რომელიც მართავდა ღაზნეველთა სახელმწიფოს ([[X საუკუნე|X]]-[[XII საუკუნე|XII]] სს.). სახელწოდება მომდინარეობს ქალაქ ღაზნიდან, რომელიც მდებარეობს [[ავღანეთი|ავღანეთის]] სამხრეთ აღმოსავლეთში. დინასტია დააარსა [[962]] წელს [[სამანიდები|სამანიდმა]] მხედართმთავარმა ალი-თეგინიმ, რომელმაც ქალაქ ღაზნის დამოუკიდებელ მმართველად გამოაცხადა თავი. განსაკუთრებულ ძლიერებას მიაღწია [[მაჰმუდ ღაზნევი|მაჰმუდ ღაზნევის]] მმართველობისას ([[998]]-[[1030]]), როდესაც სახელმწიფო მოიცავდა თანამედროვე [[ავღანეთი|ავღანეთს]], [[ირანი|ირანის]], [[შუა აზია|შუა აზიის]] და [[ინდოეთი|ინდოეთის]] მთელ რიგ რეგიონებს. მისი მმართველები ახალისებდნენ მეცნიერებისა და კულტურის განვითარებას – სამეფო კარზე ცხოვრობდნენ და მოღვაწეობდნენ ცნობილი პოეტები და მეცნიერები: [[ბირუნი]], [[ფირდოუსი]] და სხვები. მასუდ I-ის მმართველობის წლებში ([[1030]]-[[1041|41]]) სახელმწიფომ დაშლა დაიწყო. [[1940]] წლისათვის იგი მოიცავდა ავღანეთისა და პენჯაბის მხოლოდ მცირე ნაწილს. ლიკვიდირებულ იქნა XII ს-ის 70-80-იან წლებში [[გურიდები|გურიდების]] მიერ.  

[[კატეგორია:ისტორიული სახელმწიფოები]]
