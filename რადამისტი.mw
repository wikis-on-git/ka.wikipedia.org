'''რადამისტი''' - იბერიელი უფლისწული, სომხეთის მეფე [[51]]-[[54]] და [[56]]-[[59]] წლებში. უფროსი ძე მეფე [[ფარსმან II]]-სა. ა.წ. [[51]] წელს მან მამის ბრძანებით ილაშქრა სომხეთში, ჯერ დაამარცხა, შემდეგ ღალატით მოკლა ბიძამისი - სიმხეთის მეფე [[მირდატი (ფარსმან II-ის ძმა)|მირდატი]] და თვითონ გამეფდა სომხეთში.  რადამისტი სასტიკი მმართველი აღმოჩნდა და სომხები ეურჩებოდნენ, ამიტომ ფარსმანს ხშირად უწევდა სომხეთს ლაშქრობა შვილის დასახმარებლად.  [[52]] წელს ფარსმანმა და რადამისტმა რომაელ სარდალ [[იულიუს პოლოგნუსი|იულიუს პელიგნუსთან]] შეთანხმებას მიაღწიეს და სომხეთზე ბატონობა განიმტკიცეს. მიუხედავად ამისა [[54]] და [[59]] წლებში კვლავ ჰქონდა ადგილი სომეხთა აჯანყებებს, რომელთაც ფარულად [[პართია]] აქეზებდა. ბოლოსდაბოლოს რადამისტს მაინც მოუწია სომხეთის ტახტის დათმობა. მალე ამის შემდეგ [[61]] წლის მახლობლად ფარსმანმა საკუთარი შვილი რადამისტი მოაკვლევინა (ამ მკვლელობის მიზეზი არ ჩანს, ალბათ შვილმა მამის წინააღმდეგ შეთქმულება მოაწყო). რადამისტს ჰყავდა ცოლი [[ზენობია (რადამისტის ცოლი)|ზენობია]] რომლისგანაც დარჩა შვილი მირდატი ([[მირდატ IV]]).
