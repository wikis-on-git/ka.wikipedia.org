'''ბესარიონი''' (―   †   [[15 ნოემბერი]], [[1773]]), დასავლეთ [[საქართველო|საქართველოს]] [[კათოლიკოს-პატრიარქი]] [[1742]]-[[1769]] წლებში, ოდიშის სამთავროს კათოლიკოს-პატრიარქი [[1769]]-[[1773]] წლებში, შოშიტა III რაჭის ერისთავის ძე. მეფისადმი მტრულად განწყობილი სათავადო სახლის წევრი. თავდაპირველად იგი მეფის მიმართ ლოიალობას იჩენდა, შემდეგ ფარულად შეუკავშირდა თავის ძმას, - როსტომ რაჭის ერისთავს და დისწულს, - ოდიშის მთავარს [[კაცია II დადიანი|კაცია დადიანს]] და მათთან ერთად გაილაშქრა [[სოლომონ I|სოლომონ I-ის]]  პოლიტიკის წინააღმდეგ. [[1768]] წელს ბესარიონი ახალციხის ფაშას ეწვია და სოლომონის წინააღმდეგ დახმარება სთხოვა. ფაშამ დააპატიმრა იგი, მაგრამ ბესარიონი პატიმრობიდან გამოიქცა. მეფესთან კონფლიქტის გამო მალე გადააყენეს. კაცია დადიანმა კი ოდიშის კათოლიკოსად დასვა და სამთავროში შემავალი საეპისკოპოსოები დაუქვემდებარა. დასავლეთ საქართველოს ახალი კათოლიკოს-პატრიარქი [[იოსები, XVIII ს.|იოსები]] არ ცნობდა ბესარიონის არალეგიტიმურ საეკლესიო უფლებებს ოდიშის ეკლესია-მონასტრებსა და საეკლესიო მამულებზე, რის გამო მათ მუდმივი დავა ჰქონდათ. ახალგაზრდობაში ბესარიონზე დიდი გავლენა მოუხდენია [[ორბელიანი, სულხან-საბა|სულხან-საბა ორბელიანს]]. დასავლეთ საქართველოს კათოლიკოსობის პერიოდში ბესარიონი დაუახლოვდა და მფარველობდა [[კაპუცინელები|კაპუცინელ მისიონერებს]].  [[1750]] წლისთვის კი მას უკვე კათოლიკობა აქვს მიღებული, რაზეც დღემდე უხვი ისტორიული მასალა მოიპოვება კაპუცინელთა არქივში. მისიონერები ბესარიონის გაკათოლიკებას უშუალოდ სულხან-საბა ორბელიანს მიაწერენ.



[[კატეგორია:ქართველები]]
[[კატეგორია:საქართველოს კათოლიკოსები]]
[[კატეგორია:გარდაცვლილი  1773]]
