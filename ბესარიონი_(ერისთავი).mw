'''ბესარიონი''' (―   †   [[15 ნოემბერი]]. [[1773]]), დასავლეთ საქართველოს[[ კათალიკოს-პატრიარქი]] [[1742]]-69. ოდიშის სამთავროს კათალიკოს-პატრიარქი [[1769]]-73. შოშიტა III რაჭის ერისთავის ძე. მეფისადმი მტრულად განწყობილი სათავადო სახლის წევრი. თავდაპირველად იგი მეფის მიმართ ლოიალობას იჩენდა, შემდეგ ფარულად შეუკავშირდა თავის ძმას - როსტომ რაჭის ერისთავს და დისწულს - ოდიშის მთავარს კაცია დადიანს და მათთან ერთად გაილაშქრა სოლომონ I-ის ცენტრალური პოლიტიკის წინააღმდეგ. [[1768]] ბესარიონი ახალციხის ფაშას ეწვია და სოლომონის წინააღმდეგ დახმარება სთხოვა. ფაშამ დააპატიმრა იგი, მაგრამ ბესარიონი პატიმრობიდან გამოიქცა. მეფესთან კონფლიქტის გამო მალე გადააყენეს. კაცია დადიანმა კი ოდიშის კათალიკოსად დასვა და სამთავროში შემავალი საეპისკოპოსოები დაუქვემდებარა. ახალი კათალიკოს-პატრიარქი [[იოსები, XVIII ს. | იოსები]] არ ცნობდა ბესარიონის საეკლესიო უფლებებს ოდიშზე და ამის გამო მათ მუდმივი დავა ჰქონდათ.



[[კატეგორია:ქართველები]]

[[კატეგორია:საქართველოს კათალიკოსები]]
