'''ჰაფიზ იბრაჰიმი''' (სრული სახელი მუჰამედ ჰაფიზ ბინ იბრაჰიმ ფაჰმი) (* [[1872]], დაირუტი ―    †       [[31 ივლისი]], [[1932]], [[კაირო]]), არაბი (ეგვიპტელი) მწერალი და ჟურნალისტი. ცნობილია "ნილოსის პოეტის სახელით". დაამთავრა სამხედრო სასწავლებელი  კაიროში ([[1891]]); მონაწილეობდა[[ ინგლისი | ინგლისის]] სახედრო ესპედიციაში სუდანში. ინგლისის წინააღმდეგ ეგვიპტის ოფიცერთა ამბოხებაში მონაწილეობისათვის სამხედრო სამსახურიდან დაითხოვეს ([[1900]]). განიცდიდა [[მუჰამად აბდო | მუჰამად აბდოს]] მსოფლმხედველობის გავლენას. მომხრე იყო დასავლეთისა და აღმოსავლეთის კულტურის მიღწევათა სინთეზისა. [[1901]] გამოაქვეყნა ლექსების პირველი დივანი. მისი ლექსები დაწერილია ნეოკლასიკური სტილით, ასახავს პოეტის პატრიოტულ სულისკვეთებას, მოუწოდებს უცხოურ კოლონიზატორების წინააღმდეგ ბრძოლისაკენ. [[ეგვიპტე | ეგვიპტის]] ცხოვრების აქტულურ პრობლემებს ეხება კლასიკური [[მაკამი | მაკამის]] ფორმით დაწერილი პროზაული ნაწარმოები "ღამეები სატიჰასთან" ([[1906]]).
