'''რომის პაპი''' (''ლათ.Papa< ბერძ. Papas - მამა''), [[კათოლიკური ეკლესია|კათოლიკური ეკლესიისა]] და [[ვატიკანი|ვატიკანის სახელმწიფოს]] მეთაური. რელიგიური ტრადიციის მიხედვით '''რომის პაპი''' ითვლება ქრისტეს მოციქულის (''"ქრისტეს ვიკარის"''), პეტრეს მოადგილედ. კარდინალთაგან '''რომის პაპს''' [[კონკლავი]] ირჩევს მთელი სიცოცხლის ვადით, [[1523]] წლიდან ([[კლიმენტი VII]]) [[1978]] წლამდე ([[იოანე პავლე II]]) '''რომის პაპად''' პრაქტიკულად მხოლოდ იტალიელებს ირჩევდნენ. 

მისი ხელისუფლება შეუზღუდავია, მისი საეკლესიო პრიმატი ემყარება ვატიკანის I  საეკლესიო კრების ([[1869 –1870]]) გადაწყვეტილებას, ხოლო ეკლესიის მმართველობაში ნომონალურად მონაწილეობს ვატიკანის II საეკლესიო კრების ([[1962]] – [[1965]]) დადგენილების შესაბამისად(ეპისკოპოსთა კოლეგია). 1965 წელს შექმნილ ეპისკოპოსთა სინოდს მხოლოდ სათათბირო ხმის უფლება აქვს. 

'''რომის პაპი''' იწვევს [[მსოფლიო საეკლესიო კრება|მსოფლიო საეკლესიო კრებებს]], ამტკიცებს მათ დადგენილებებს, ანიჭებს [[კარდინალი|კარდინალის]] წოდებას; ამტკიცებს ეპისკოპოსებს, მას ექვემდბებარებიან მონაზვნური ორდენების გენერლები. 

რეზიდენცია ვატიკანშია. იგი ვატიკანის შეუზღუდავი გამგებელია, ატარებს საკუთარ საშინაო და საგრეო პოლიტიკას თავისი [[ლეგატების]], [[ენციკლიკებისა]] და [[ეპისკოპოსთა]] მეშვეობით. სხვა და სხვა ქვეყნებში რომის პაპი გავლენას ახდენს კათოლიკური პარტიების, პროფკავშირების და საერო ორგანიზაციების მოღვაწეობაზე.
