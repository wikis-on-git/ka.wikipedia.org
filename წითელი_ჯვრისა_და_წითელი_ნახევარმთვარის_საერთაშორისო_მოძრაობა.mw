წითელი ჯვრის მოძრაობას საფუძველი ჩაეყარა [[1863]] წელს, როდესაც შეიქმნა დაჭრილთა დახმარების საერთაშორისო კომისია. თავდაპირველად მისი საქმიანობა ვრცელდებოდა მხოლოდ ომის მონაწილეებზე, რომლებიც ბრძოლებში დაზარალდნენ. შემდგომში ამ ორგანიზაციის საქმიანობა მშვიდობიან მოსახლეობაზეც გავრცელდა.


[[1864]] წლის [[22 აგვისტო |22 აგვისტოს]] [[შვეიცარია|შვეიცარიაში]] [[დიუნანი, ჟან ანრი |ჟან ანრი დიუნანის]] წინადადებით ხელი მოეწერა [[კონვენცია|კონვენციას]] ბრძოლის ველზე დაჭრილთა და დასახიჩრებულთა ცხოვრების დონის გაუმჯობესების თაობაზე. ამავე კონვენციაში მითითებული იყო, რომ ექიმებს და სამედიცინო პერსონალს უნივერსალური განმასხვავებელი ნიშანი ჰქონოდათ. ასეთ სიმბოლოდ შერჩეულ იქნა წითელი ჯვარი თეთრ ფონზე. ასე მოგვევლინა წითელი ჯვარი.


[[1906]] წელს [[ოსმალეთის იმპერია|ოსმალეთის იმპერიაში]] წითელი ჯვრის ანალოგიით შეიქმნა საქველმოქმედო ორგანიზაცია წითელი ნახევარმთვარე მუსულმანური ქვეყნებისათვის.


წითელი ჯვრისა და წითელი ნახევარმთვარის ორგანიზაციის სათავეში დგას საერთაშორისო კომიტეტი შტაბ-ბინით [[ჟენევა|ჟენევაში]]. ომიანობის პერიოდში კომიტეტი ასრულებს შუამავლის როლს მეომარ მხარეებს შორის, ასევე მთელი ორგანიზაციის ტერიტორიულ ქვედანაყოფებს შორის. ამ ორგანიზაციის წარმომადგენლებს უფლება აქვთ დაუბრკოლებლად შევიდნენ ტყვეთა და ლტოლვილთა ბანაკების ტერიტორიებზე და უზრუნველყონ სარწმუნო ინფორმაციის გავრცელება ადამიანებზე და მათი ყოფნის პირობებზე. წითელი ჯვრისა და წითელი ნახევარმთვარის მოძრაობა 400 მლნ ადამიანს აერთიანებს მსოფლიოს 175 ქვეყანაში. 


[[კატეგორია:საერთაშორისო დღესასწაულები]]
