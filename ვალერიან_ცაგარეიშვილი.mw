'''ცაგარეიშვილი, ვალერიან''' გერასიმეს ძე (* [[25 აპრილი]], [[1901]], [[ქუთაისი]], [[საქართველო]] - † [[28 თებერვალი]], [[1974]], [[თბილისი]]), [[ქართველები|ქართველი]] კომპოზიტორი, საქართველოს სსრ ხელოვნების დამსახურებული მოღვაწე ([[1946]]).

[[1942]] დაამთავრა [[თბილისის კონსერვატორია]] ([[ბალანჩივაძე, ანდრია |ა. ბალანჩივაძის]] საკომპოზიციო კლასი, აგრეთვე მეცადინეობდა  [[ვირსალაძე, ანასტასია|ა. ვირსალაძის]] საფორტეპიანო და [[ბარხუდარიანი, სერგეი|ს. ბარხუდარიანის]] საკომპოზიციო კლასებში). [[1923|1923-იდან]] ეწეოდა პედაგოგიურ და აღმზრდელობით მოღვაწეობას სხვადასხვა სამუსიკო სკოლასა თუ სასწავლებელში.

[[1935]]-[[1943]] იყო [[თბილისის მუსიკალური კომედიის თეატრი|თბილისის მუსიკალური კომედიის თეატრის]] სამუსიკო ნაწილის გამგე, [[1949]]-[[1950]] ხალხური შემოქმედების სახლის დირექტორი, 1950-1958 საქართველოს სსრ სიმღერისა და ცეკვის სახელმწიფო ანსამბლის სამხატვრო ხელმძღვანელი.

ავტორია მუსიკალური კომედიებისა: "მზის დაბნელება" ([[1943]]), "აზნაური" ([[1945]]), "სამთა სიყვარული" ([[1948]]), საბავშვო ოპერებისა - "მეგობრები" და "სულელი წრუწუნა" ([[1928]]), კანტატებისა -"ლომგულოვანი" ([[1944]]), "დიდება ლენინს" ([[1971]]), "საქარეველოს მრავალჟამიერი" ([[1971]]), სიმფ. პოემისა - "ელისო" ([[1943]]), საგუნდო სიმღერების, ერთ ნაწილიანი კონცერტინოსი "ზარობს ვარძია" ([[1966]]) და სხვა.

[[კატეგორია:ქართველები]]
[[კატეგორია: ქართველი კომპოზიტორები]]
[[კატეგორია:დაბადებული 1901]]
[[კატეგორია:გარდაცვლილი 1974]]
