{{რომის მთავრობა}}

'''ტრიბუნი''' (''[[ლათინური ენა|ლათ]] - tribunus'') თანამდებობა [[რომის რესპუბლიკა|ძველ რომში]].

==სახალხო ტრიბუნი==

სახალხო ტრიბუნის ინსტიტუტი [[ძვ. წ. 494]] წელს შემოიღეს. ტრიბუნის ფუნქცია იყო დაეცვა პლებსის უფლებები. ეს მას შემდეგ მოხდა, როდესაც პლებეებმა დატოვეს რომი და პატრიციუსებმა მათი დაბრუნება მხოლოდ მას შემდეგ შეძლეს, როდესაც დათანხმდნენ ახალი მაგისტრატურის ჩამოყალიბებაზე, რომელსაც პლებსის ინტერესები უნდა დაეცვა.

ტრიბუნების არჩევა ხდებოდა ყოველწლიურად [[ტრიბების კომიცია|კომიციაზე]]. თავდაპირველად ირჩევდნენ ორ ტრიბუნს, ხოლო დროთა განმავლობაში მათი რაოდენობა გაიზარდა, [[ძვ. წ. 450]] წელს უკვე 10 ტრიბუნი ირჩეოდა. ტრიბუნები ხელშეუხებლები იყვნენ, მათ ჰქონდათ უფლება ჩარეულიყვნენ სხვა [[მაგისტრატუსები|მაგისტრატუსების]] საქმეებში და სარგებლობდნენ ვეტოს უფლებით (veto- ლათინურად ნიშნავს ვკრძალავ). მათ ასევე ერთმანეთის საქმიანობისთვის შეეძლოთ ვეტოს დადება ([[დიქტატორი|დიქტატორის]] გარდა).

ტრიბუნის სახლი ყოველთვის ღია უნდა ყოფილიყო და იგი ყოველთვის ხელმისაწვდომი უნდა ყოფილიყო რათა პლებეებისთვის აღმოეჩინა დახმარება. ტრიბუნი ერთადერთი მაგისტრატუსი იყო, ვისაც შეეძლო პლებეების კომიციაზე თავმჯდომარეობა. მას ასევე შეეძლო სენატის სხდომაზე წამოეყენებინა მოთხოვნები. მიუხედავად ამისა ტრიბუნის ძალაუფლება ქალაქის გარეთ არ ვრცელდებოდა.

[[ძვ. წ. 421]] წლამდე ტრიბუნატი პლებსისთვის ერთადერთი ხელმისაწვდომი მაგისტრატურა იყო. გვიანი რესპუბლიკის ეპოქაში კი პატრიციუსებმაც დაიწყეს კენჭის ყრა ამ თანამდებობაზე. ტრიბუნების ძალაუფლება საგრძნობლად შეკვეცა [[სულა|ლუციუს კორნელიუს სულამ]]. შემდეგ [[მარკუს კრასუსი|კრასუსისა]] და [[გნეუს პომპეუსი|პომპეუსის]] კონსულობის დროს ტრიბუნების უწინდელი ძალაუფლება აღდგა.

[[რომის იმპერია|იმპერის ეპოქაში]] ტრიბუნატმა უწინდელი მნიშვნელობა დაკარგა, ხოლო იმპერატორის ერთერთი წოდება გახდა სახალხო ტრიბუნი, რომელიც მას ცხოვრების ბოლომდე ეკუთვნოდა.

სახალხო ტრიბუნატმა იარსება [[III საუკუნე|III საუკუნემდე]].

==სამხედრო ტრიბუნი==


[[კატეგორია:ძველი რომი]]
[[კატეგორია:რომის სახელმწიფო ინსტიტუტები]]
