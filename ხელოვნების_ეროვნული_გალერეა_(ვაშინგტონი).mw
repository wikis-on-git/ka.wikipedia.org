[[სურათი:National gallery of art usa.jpg|thumb|250px|ეროვნული გალერეის აღმოსავლეთის შენობა]] '''ხელოვნების ეროვნული გალერეა''' ხელოვნების [[მუზეუმი|მუზეუმია]], რომელიც მდებარეობს [[ნაციონალური მოლი (ვაშინგტონი|ნაციონალურ მოლთან]] [[ვაშინგტონი (აშშ)|ვაშინგტონში]], [[კოლუმბიის ოლქი]]. მუზეუმი დაფუძნდა [[1937]] წელს [[კონგრესი (აშშ)|კონგრესის]] მიერ, ხოლო შენობის კონსტრუქციისა და მნიშვნელოვანი სამხატვრო კოლექციისთვის ფონდები გაიღო [[მელონი, ენდრიუ|ენდრიუ მელონმა]]. [[კრესი, სემუელ|სემუელ კრესმა]] მუზეუმს უსახსოვრა მისი თავდაპირველი იტალიური ხელოვნების კოლექცია.

==შენობები==
მუზეუმი ორი ნაწილისგან შედგება, აღმოსავლეთისა და დასავლეთის შენობებისგან, რომლებიც მიწისქვეშა კორიდორითაა დაკავშირებული. მუზეუმის საწყისი შენობა (ამჟამად დასავლეთის ფრთა) გაიხსნა [[1941]] წლის 17 მარტს. არქიტექტორ [[პოუპი, ჯონ რასელ|ჯონ რასელ პოუპის]] დაპროექტებული შენობა ნეო-კლასიკურ სტილშია გიგანტური სვეტებიანი პორტიკოთი და მასიური თაღით პანთეონის მსგავსად (პოუპის მეორე ღირსშესანიშნავი ქმნილების - [[ჯეფერსონის მემორიალი|ჯეფერსონის მემორიალის]] - მსგავსად), სიმეტრიული გვერდითი ფრთების გარდა. აღმოსავლეთის შენობის დიზაინი (ი. მ. პეი) ასევე გეომეტრიულია, მაგრამ უფრო ფრაგმენტული და სწორკუთხოვანია დასავლეთის შენობის ცივ კლასიკურობასთან შედარებით; ზემოდან ის ერთმანეთში გადაჯაჭვულ ალმასებს წააგავს. აღმოსავლეთის შენობა გაიხსნა [[1978]] წელს. გალერეამ [[1999]] წელს ასევე გახსნა სკულპტურათა ბაღი დასავლეთის შენობის გვერდით.

==კოლექცია==
დასავლეთის შენობას ევროპელ ხელოვანთა ფერწერისა და სკულპტურათა ინტენსიური კოლექცია გააჩნია შუასაუკუნეებიდან მოყოლებული გვიანდელ მე-19 საუკუნემდე, მე-20 საუკუნემდელ ამერიკელ ხელოვანთა ნამუშევრებთან ერთად. სხვა მრავალთა შორის ამ კოლექციაშია ვერმეერის, რემბრანდტის, მონეს, ვან გოგის მნიშვნელოვანი ტილოები და ასევე დასავლეთ ნახევარსფეროში არსებული ლეონდარდო და ვინჩის ერთადერთი ფერწერული ტილო.

აღმოსავლეთის შენობა თანამედროვე ხელოვნებაზე აკეთებს აქცენტს და მის კოლექციაშია პიკასო, მატისი, ჯეკსონ პოლოკი, ენდი ვარჰოლი და ალექსანდერ კალდერი. ამავე შენობაშია გალერეის მთავარი ადმინისტრაციული ოფისები და დიდი კვლევითი ცენტრი.

დასავლეთის შენობის დასავლეთით, მე-7 ქუჩის გადაღმა, მდებარეობს ეროვნული გალერეის სკულპტურათა ბაღი. 25.000 კვ.მ. ბაღი გაშენებულია დიდი მრგვალი შადრევნის ირგვლივ, რომელსაც ზამთარში საციგურაო მოედნად იყენებენ და მას ირგვლივ ქვის ამფითეატრი აკრავს. აქ გამოფენილ სკულპტურათა შორის არის ჟან მიროს, ლუიზა ბურჟუას, როი ლიხტენშტეინისა და ჰექტორ გიმარდის ნამუშევრები.

ხელოვნების ეროვნული გალერეა კერძო-სახალხო პარტნიორობის მხარდაჭერით არსებობს. აშშ-ის ფედერალური მთავრობა გამოჰყოფს ფონდებს ყოველწლიურად მუზეუმის შენახვისათვის. თუმცა მთელი მხატვრული კოლექცია, ისევე როგორც მუზეუმის სპეციალური პროგრამები პირადი დონაციებითა და ფონდებით საშუალებით ხორციელდება. მუზეუმი [[სმითსონიანთა ინსტიტუტი|სმითსონიანთა ინსტიტუტთანაა]] აკრედიტირებული, თუმცა ის დამოუკიდებლად იმართება.

როგორც სამთავრობო დაწესებულებაში, შესვლა ეროვნულ გალერეაში უფასოა. მუზეუმი ღიაა ყოველდღიურად დილის 10-დან საღამოს 5-მდე (კვირას 6-მდე) მთელი წლის განმავლობაში.

==რესურსები ინტერნეტში==
*[http://www.nga.gov/home.htm გალერეის ვებ-გვერდი]

[[კატეგორია:მუზეუმები]]

[[de:National Gallery of Art]]
[[en:National Gallery of Art]]
[[fr:National Gallery of Art]]
[[it:National Gallery di Washington]]
[[ja:&#12490;&#12471;&#12519;&#12490;&#12523;&#12539;&#12462;&#12515;&#12521;&#12522;&#12540; (&#12527;&#12471;&#12531;&#12488;&#12531;)]]
[[zh:%E7%BE%8E%E5%9C%8B%E5%9C%8B%E5%AE%B6%E7%95%AB%E5%BB%8A]]
