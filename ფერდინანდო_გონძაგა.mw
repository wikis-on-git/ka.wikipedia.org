'''ფერდინანდო გონძაგა''' ([[იტალიური ენა|იტალ.]]: Ferdinando Gonzaga) (* [[26 აპრილი]], [[1587]]; † [[29 ოქტომბერი]], [[1626]]) – [[იტალიელები|იტალიელი]] საეკლესიო და სახელმწიფო მოღვაწე.



==ბიოგრაფია==
ფერდინანდო [[მანტუა|მანტუისა]] და [[მონფერატო|მონფერატოს]] ჰერცოგის [[გონძაგა, ვინჩენცო I|ვინჩენცო I გონძაგას]] მეორე ვაჟი იყო და საეკლესიო ცხოვრებისათვის ამზადებდნენ. [[1605]] წელს უკვე 18 წლის ასაკში იგი [[კარდინალი]] გახდა. [[1612]] წელს მისი უფროსი ძმა ჰერცოგი [[გონძაგა, ფრანჩესკო IV|ფრანჩესკო IV]] უშვილოდ გარდაიცვალა და ფერდინანდო იძულებული გახდა საეკლესიო ცხოვრება მიეტოვებინა.

იმავე [[1612]] წელს ფერდინანდო გონძაგა მანტუისა და მონფერატოს ჰერცოგი გახდა. [[1615]] წელს მან იქორწინა კამილა რეტიჩინაზე, რომელსაც ერთი წლის შემდეგ [[1616]] წელს გაეყარა. [[1617]] წლის [[16 თებერვალი|16 თებერვალს]] ფერდინანდომ ხელმეორედ იქორწინა. ამჯერად [[ტოსკანა|ტოსკანას]] დიდი ჰერცოგის [[ფერდინანდო I (ტოსკანა)|ფერდინანდო I]]-ის ქალიშვილზე კატერინა დე’ მედიჩიზე, რომლეთანაც მას შვილი და მემკვიდრე არ შეძენია.

როცა ფერდინანდო გონძაგა [[1626]] წელს 39 წლის ასაკში გარდაიცვალა ერთადერთი მემკვიდრე მისი უმცროსი ძმა [[გონძაგა, ვინჩენცო II|ვინჩენცო II]] დარჩა, რომელსაც ზუსტად ისეთივე ნაბიჯის გადადგმა მოუწია, როგორიც ფერდინანდოს 13 წლის წინ.



==იხილე აგრეთვე==
* [[გონძაგა (დინასტია)|გონძაგას დინასტია]]

[[de:Ferdinando Gonzaga]]
