'''იტალიური ნეორეალიზმი''' მიმდინარეობა [[კინემატოგრაფია|კინემატოგრაფიაში]], რომელიც დაიწყო [[1943]] წელს ფილმით "შეპყრობილობა" და დასრულდა 1952 წელს "უმბერტო დ."-თი.

მიმდინარეობისთვის დამახასიათებელი იყო ღარიბ და მუშა კლასის გარემოში დადგმული ისტორიები, არაპროფესიონალი მსახიობების გამოყენებით მეორეხარისხოვან და ხშირად მთავარ როლებშიც. იტალიური ნეორეალიზმის ფილმების ძირითადი თემა ომისშემდგომი იტალიის მძიმე ეკონომიკური და მორალური ვითარება იყო, რომელიც გამოიხატა იტალიური ფსიქოლოგიის ცვლილებაში ყოველიდღიური ცხოვრების მდგომარეობის მკვეთრად გაუარესების გამო, განპირობებული დამარცხებით, სიღარიბითა და უკიდურესი გაჭირვებით. ვინაიდან [[ჩინეჩიტა]] (კინოსტუდიათა კომპლექსი [[რომი|რომში]] - იტალიის კომერციული კინოს ცენტრი 1936 წლიდან) ლტოლვითა მიერ იყო დაკავებული, კინოფილმების გადაღება მის გარეთ მიმდინარეობდა, განადგურებული ინფრასტრუქტურის მიუხედავად.

მიმდინარეობა განვითარდა კინოკრიტიკოსთა წრეში, რომელიც ჟურნალ "სინემას" ირგვლივ ტრიალებდა, მათ შორის იყვნენ [[ანტონიონი, მიქელანჯელო|მიქელანჯელო ანტონიონი]], [[ვისკონტი, ლუკინო|ლუკინო ვისკონტი]], [[პუჩინი, ჯანი|ჯანი პუჩინი]], [[დე-სანტი, ჯუზეპე|ჯუზეპე დე-სანტისი]] და [[ინგრაო, პეტრო|პეტრო ინგრაო]]. ვინაიდან პოლიტიკაზე წერა აკრძალული იყო (ჟურნალის მთავარი რედაქტორი თავად ვიტორიო მუსოლინი - [[მუსოლინი, ბენიტო|ბენიტო მუსოლინის]] ვაჟი იყო), კრიტიკოსები თავს ესხმოდნენ ე.წ. "ტელეფონო ბიანკო" ფილმებს, რაც იმ დროინდელ კინოინდუსტრიაში დომინირებდა. პოპულარული ფილმების მდარე ხარისხის დასაპირისპირებლად ზოგიერთი კრიტიკოსი თვლიდა, რომ იტალიური კინო საუკუნის დასაწყისის რეალისტ ავტორებს უნდა მიბრუნებოდა.

ამგვარად ნეორეალისტები ფრანგი პოეტური რეალისტების ძლიერ გავლენას განიცდიან. მართლაც, მიქელანჯელო ანტონიონი და ლუკინო ვისკონტი მჭიდროდ თანამშრომლობდნენ [[რენუარი, ჟან|ჟან რენუართან]]. ამასთან, მრავალი ნეორეალისტი კინორეჟისორი საკუთარ ხელწერას ანვითარებს კალიგრაფისტურ ფილმებზე მუშაობისას (ეს ხანმოკლე მიმდინარეობა აღმოჩნდა, თუმცა ნეორეალიზმისგან საკმაოდ განსხვავდებოდა). ნეორეალიზმის ელემენტები შეინიშნება ალესანდრო ბლასეტის ფილმებში და ფრანჩესკო დე რობერტისის დოკუმენტურ ფილმებში. ნეორეალიზმის ორი ყველაზე მნიშვნელოვანი წინამორბედები იყო "ტონი" (რენუარი, 1935) და "1860" (ბლასეტი, 1934).

==იტალიური ნეორეალიზმის მნიშვნელოვანი ნამუშევრები==
''წინამორბედები და გავლენა'':
*ჯოვანი ვერგას ნამუშევრები
*"1860" (ალესანდრო ბლასეტი, 1934)
*"ტონი" (ჟან რენუარი, 1935)
*"თეთრი გემი" (ფრანჩესკო დე რობერტისი, 1941)
''მთავარი ნამუშევრები'':
*შეპყრობილობა (ლუკინო ვისკონტი, 1943)
*რომი ღია ქალაქია (რობერტო როსელინი, 1945)
*ფეხსაცმლის მწმენდავი (ვიტორიო დე სიკა, 1946)
*თანამემამულე (რობერტო როსელინი, 1946)
*გერმანია, ნულოვანი წლი (Rossellini, 1948)
*ველოსიპედების გამტაცებლები (De Sica, 1948)
*მიწის ცახცახი (ლუკინო ვისკონტი, 1948)
*სტრომბოლი (რობერტო როსელინი, 1950)
*უმბერტო დ. (ვიტორიო დე სიკა, 1952)

==იხ. აგრეთვე==
*[[იტალიური კინემატოგრაფია]].

==რესურსები ინტერნეტში==

{{კინო}}
[[კატეგორია:კინემატოგრაფია]]

[[de:Italienischer Neorealismus]]
[[en:Italian neorealism]]
[[fr:Néoréalisme (cinéma)]]
[[it:Neorealismo (cinema)]]
[[pl:Neorealizm]]
[[ru:Итальянский неореализм]]
[[he:נאו ריאליזם איטלקי]]
