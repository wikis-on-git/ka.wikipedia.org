'''აბაშის რაიონი''' - ადმინისტრაციულ-ტერიტორიული [[რაიონი]] [[სამეგრელოს და ზემო სვანეთის მხარე|სამეგრელოს და ზემო სვანეთის მხარეში]]. რაიონის ტერიტორია [[1917]] წლამდე  ქუთაისის გუბერნიის სენაკის მაზრაში შედიოდა, [[1917]]-[[1930|30]] წლებში - სენაკის მაზრაში, [[1930]] წლიდან ცალკე რაიონია, [[1963]]-[[1966|66]] წლებში შედიოდა გეგეჭკორის რაიონში. 


==ბუნება==
მდებარეობს [[კოლხეთის დაბლობი|კოლხეთის დაბლობზე]], ზღვის დონიდან 20-50 მ-ის სიმაღლეზე. ტერიტორია - 322 კვ.კმ., მათ შორის სასოფლო-სამეურნეო სავარგულებს უკავია 210 კვ.კმ. რაიონის ტერიტორიაზე მიედინება მდინარეები [[რიონი]], [[ცხენისწყალი]], აბაშა, ნოღელა. მთავარი წიაღისეული სიმდიდრეა საშენი ქვიშა და სააგურე თიხა.


==მოსახლეობა==
მოსახლეობის რიცხოვნობა - 28 ათასი კაცი; სიმჭიდროვე - 89 კაცი კვ.კმ-ზე. რაიონში 41 დასახლებული პუნქტია: 1 [[ქალაქი]], 40 [[სოფელი]]. 


==ადგილობრივი თვითმმართველობა==
აბაშის რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

* ''ქალაქის საკრებულო'' - 1: [[აბაშა|აბაშის]];
* ''თემის საკრებულო'' - 13: [[გეზათი|გეზათის]], [[ზანათის|ზანათის]], [[კეთილარი|კეთილარის]], [[მარანი|მარნის]], [[ნაესაკოვო|ნაესაკოვოს]], [[ნორიო|ნორიოს]], [[ონტოფო|ონტოფოს]], [[პირველი მაისი|პირველი მაისის]], [[სამიქაო|სამიქაოს]], [[სუჯუნა|სუჯუნის]], [[ტყვირი|ტყვირის]], [[ქოლობანი|ქოლობნის]], [[წყემი|წყემის]];
* ''სოფლის საკრებულო'' - 2: [[სეფიეთი|სეფიეთის]], [[ძველი აბაშა|ძველი აბაშის]].

==ეკონომიკა==
წამყვანი დარგია [[სოფლის მეურნეობა]], მათ შორის [[მიწათმოქმედება]] და [[მეცხოველეობა]]. მისდევენ ასევე [[მემცენარეობა|მემცენარეობას]], [[მებოსტნეობა]]-[[მებაღჩეობა|მებაღჩეობას]]. მრავალწლიანი კულტურებიდან მთავარია [[ჩაი]]. რაიონში არის მცირე სამშენებლო და სასურსათო საწარმოები, ჩაის ფაბრიკა. რაიონის ტერიტორიაზე გადის სამხრეთ კავკასიის რკინიგზის მაგისტრალი.


==კულტურა==
რაიონში 32 სახელმწიფო და 3 კერძო ზოგადსაგანმანათლებლო [[სკოლა|სკოლაა]], 19 [[ბიბლიოთეკა]], 1 [[თეატრი]] და 1 [[მუზეუმი]]. 


==ღირსშესანიშნაობანი==
*''ისტორიული ძეგლები'': [[სეფიეთი|სეფიეთის]] სამნავიანი ბაზილიკა (XVI-XVII სს.), [[კადარი|კადარის]], [[ტყვირი|ტყვირის]] გუმბათიანი ეკლესიები, [[სუჯუნა|სუჯუნის]] წმ. გიორგის (XVIII ს.) ეკლესია და ა.შ.


{{სამეგრელო-ზემო სვანეთი}}
[[კატეგორია:საქართველოს რაიონები]]
[[კატეგორია:სამეგრელოს და ზემო სვანეთის მხარე]]
