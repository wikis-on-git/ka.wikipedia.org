[[სურათი:GUAM_in_CIS_Map.png|thumb|250px|{{ლეგენდა|#6bae63|სუამის წევრები}}
{{ლეგენდა|#ffff84|სუამის ყოფილი წევრები}}
{{ლეგენდა|#ffcbce|დანარჩენი დსთ}}]]

'''სუამი''' - სახელმწიფოთაშორისო ორგანიზაცია, რომელიც შეიქმნა 1997 წლის ოქტომბერში ყოფილი საბჭოთა კავშირის რამდენიმე რესპუბლიკის მიერ - [[საქართველო]], [[უკრაინა]], [[აზერბაიჯანი]] და [[მოლდოვა]] (1999 წლიდან 2005 წლის ჩათვლით მასში აგრეთვე შედიოდა [[უზბეკეთი]]). ორგანიზაციის სახელი მასში გაერთიანებულ სახელმწიფოთა სახელებისგან შემდგარი აკრონიმია. უზბეკეთის გასვლამდე მას ეწოდებოდა [[სუუამის ქვეყნები]].

==ისტორია==
თანამშრომლობა საქართველოს, უკრაინას, აზერბაიჯანსა და მოლდოვას შორის სუამის ფარგლებში დაიწყო საკონსულტაციო ფორუმით, რომელიც [[1997]] წლის [[10 ოქტომბერი|10 ოქტომბერს]] შედგა [[სტრასბურგი|სტრასბურგში]]. 1999 წლის აპრილში ორგანიზაციას უზბეკეთიც შეუერთდა და მას ''სუუამი'' დაერქვა.

[[2001]] წლის 6-7 ივნისს გამართულ იალტის სამიტზე მოხდა სუუამის ქარტიის ხელმოწერა, რაც ორგანიზაციის ფორმალურად შექმნის თარიღად ითვლება.

2002 წელს უზბეკეთმა გამოაცხადა რომ ორგანიზაციიდან გამოსვლას გეგმავდა და მას შემდეგ სუამის სამიტებსა და შეხვედრებს იგნორირებას უწევდა.

მომდევნო წლებში ორგანიზაცია სტაგნაციას განიცდის: 2004 წლის [[იალტა|იალტის]] შეხვედრას ხუთი წევრიდან მხოლოდ ორი ესწრებოდა. თუმცა ბოლოდროინდელმა ფერადმა რევოლუციებმა საქართველოსა და უკრაინაში და მოლადავეთში პრო-დასავლური და ანტი-რუსული მმართველი პარტიის გაძლიერებამ სუამის წევრებს შორის თანამშრომლობა და კოორდინაცია უფრო აქტუალური გახადა, რამაც ბევრი ანალისტის აზრით შესაძლებელია სუამის მნიშვნელობის გაზრდას შეუწყოს ხელი.

სუამის ბოლო სამიტი [[კიშინიოვი|კიშინიოვში]], მოლდოვა, შედგა 2005 წლის 22 აპრილს. უზბეკეთის პრეზიდენტი ისლამ კარიმოვი და ასევე მოწვეული პოლონეთის პრეზიდენტი შეხვედრაზე არ გამოჩენილან. თუმცა დამკვირვებლების როლში იყვნენ რუმინეთის პრეზიდენტი [[ბაშესკუ, ტრაიან|ტრაიან ბაშესკუ]] და ლიტვის პრეზიდენტი [[ადამკუსი, ვალდას|ვალდას ადამკუსი]], აშშ-ის სახ. დეპარტამენტის ევრაზიის სპეც. წარმომადგენლის [[მანი, სტივენ|სტივენ მანისა]] და ეუთოს გენერალური მდივნის [[კუბისი, იან|იან კუბისის]] თანდასწრებით. რუსეთის ელჩმა კიშინიოვში უკმაყოფილება გამოთქვა რუსეთის წარმომადგენლის არმოწვევის გამო. 

2005 წლის 5 მაისს უზბეკეთმა საბოლოოდ ოფიციალურად განაცხადა ორგანიზაციიდან გასვლის შესახებ, რის შემდეგაც მას ისევ ''სუამი'' ჰქვია.

==ორგანიზაციის სტრუქტურა==
*ყოველწლიური შეხვედრა იმართება [[იალტა|იალტაში]] სუამის წევრ ქვეყნებს შორის. ეს ითვლება ორგანიზაციის უმაღლეს ორგანოდ.
*ორგანიზაციის აღმასრულებელი ორგანო არის სუამის ქვეყნების საგარეო სამინისტროთა საბჭო.
*სამუშაო ორგანოა ეროვნულ კოორდინატორთა კომიტეტი, რომელიც შედგება სუამის ყოველი წევრის თითო კოორდინატორისგან.
*სუამის საინფორმაციო ოფისი [[კიევი|კიევშია]].
*სულ რვა სამუშაო ჯგუფია, თემატური საკითხების მიხედვით: ენერგო-საინჟინრო; სატრანსპორტო; სავაჭრო-ეკონომიკური; საინფორმაციო საშუალებები და ტელეკომუნიკაციები; კულტურა; მეცნიერება და განათლება; ტურიზმი; ანტი-ტერორიზმი, ორგანიზებული კრიმინალისა და ნარკობიზნესის წინააღმდეგ ბრძოლა.

==რესურსები==
* [http://www.guuam.org/ ოფიციალური ვებგვერდი] - არ განახლებულა.
* [http://www.mfa.gov.az/eng/international/organizations/guuam.shtml სუამის გვერდი აზერბაიჯანის საგარეო საქმეთა სამინისტროს ვებ-გვერდზე]



{{ესკიზი}}    

[[კატეგორია:საერთაშორისო ორგანიზაციები]]

[[ca:GUAM]]
[[de:GUAM]]
[[en:GUAM]]
[[eo:GUUAM]]
[[es:GUUAM]]
[[et:GUUAM]]
[[fr:GUUAM]]
[[nl:GUAM]]
[[no:GUAM]]
[[ro:GUAM]]
[[ru:ГУАМ]]
[[zh:GUUAM]]
