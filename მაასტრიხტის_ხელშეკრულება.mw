'''მაასტრიხტის ხელშეკრულება''', [[1992]] – ([[ევროპის კავშირი|ევროპის კავშირის]] შექმნის შესახებ), ხელი მოაწერეს [[7 თებერვალი|7 თებერვალს]] მაასტრიხტში (ნიდერლანდი) ევროპის 13 სახელმწიფოს – [[ბელგია|ბელგიის]], [[დანია|დანიის]], [[გერმანია|გფრ-ს]], [[ესპანეთი|ესპანეთის]], [[ირლანდია|ირლანდიის]], [[იტალია|იტალიის]], [[ლუქსემბურგი|ლუქსემბურგის]], [[ნიდერლანდი|ნიდერლანდის]], [[პორტუგალია|პორტუგალიის]], [[საბერძნეთი|საბერძნეთის]], [[საფრანგეთი|საფრანგეთის]], [[დიდი ბრიტანეთი|დიდი ბრიტანეთის]] და [[ჩრდილოეთ ირლანდია|ჩრდ. ირლანდიის]] წარმომადგენლებმა. 

ხელშეკრულება წარმოადგენს ახალ მნიშვნელოვან ეტაპს ევროპის ქვეყნების ინტეგრაციაში და ითვალისწინებს: ევროპის სახელმწიფოში მცხოვრებ ხალხთა საერთო მოქალაქეობის, ანუ ევროკავშირის მოქალაქეობის, შემოღებას, ასევე მოქალაქეთა თავისუფალ გადაადგილებას ევროპის წევრი ქვეყნების ტერიტორიაზე; ევროპის ქვეყნების მიერ საერთო საგარეო და უშიშროების პოლიტიკის, საერთო თავდაცვის პოლიტიკის განხორციელებას. 

ევროპის ქვეყნების ეკონომიკის გაძლიერების და ერთმანეთთან დაახლოების მიზნით, ევროკავშირის წევრების გადაწყვეტილებით შეიქმნა საერთოევროპული ვალუტა – [[ევრო]]. 

ხელშეკრულება ასევე ითვალისწინებს ევროპის ქვეყნებს შორის მჭიდრო თანამშრომლობას საშინაო პოლიტიკასა და სამართლებრივ სფეროში.

ხელშეკრულების მიხედვით ევროკავშირის წევრი შეიძლება გახდეს ნებისმიერი ევროპული სახელმწიფო. ამისათვის მან უნდა მიმართოს ევროსაბჭოს შესაბამისი თხოვნით. ევროსაბჭო ევროკომისიასთან კონსულტაციისა და ევროპარლამენტიდან ნებართვის მიღების შემდეგ გადაწყვეტილებას ახალი წევრის მიღების შესახებ იღებს ხმათა აბსოლუტური უმრავლესობით.

[[კატეგორია:ევროპის ქვეყნები]]

[[bg:Маастрихтски договор]]
[[ca:Tractat de Maastricht]]
[[cs:Maastrichtská smlouva]]
[[cy:Cytundeb Maastricht]]
[[da:Maastricht-traktaten]]
[[de:Vertrag über die Europäische Union]]
[[en:Maastricht Treaty]]
[[es:Tratado de la Unión Europea]]
[[fi:Maastrichtin sopimus]]
[[fr:Traité de Maastricht]]
[[gl:Tratado de Maastricht]]
[[he:אמנת מאסטריכט]]
[[hu:Maastrichti szerződés]]
[[is:Maastrichtsamningurinn]]
[[it:Trattato di Maastricht]]
[[ja:マーストリヒト条約]]
[[li:Tractaot vaan Mestreech]]
[[nl:Verdrag van Maastricht]]
[[pl:Traktat z Maastricht]]
[[pt:Tratado de Maastricht]]
[[ro:Tratatul de la Maastricht]]
[[sv:Maastrichtavtalet]]
[[zh:欧洲联盟条约]]
