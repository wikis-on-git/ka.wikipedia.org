{{მიკერძოებული}}
[[სურათი:Schewardnadse clinton.jpg|thumb|200px|შევარდნაძე  და კლინტონი, 1994]]
'''ედუარდ შევარდნაძე ''' (* [[25 იანვარი]], [[1928]]), [[ქართველები| ქართველი]] პოლიტიკოსი, [[საქართველო|საქართველოს]] [[პრეზიდენტი]] ([[1995]]-[[2003]]). დაიბადა [[ლანჩხუთი | ლანჩხუთის რ-ნის]] სოფ. [[მამათი | მამათში]], რუსოფილი პედაგოგის ოჯახში. დაამთავრა საფერშლო ტექნიკუმი, [[თბილისი |თბილისის]] პარტიული სკოლა და [[ქუთაისი | ქუთაისის]] პედაგოგიური ინსტიტუტი (დაუსწრებლად). 

==საბჭოთა პერიოდი==
კომუნისტური პარტიის წევრი გახდა 20 წლის ასაკში, [[1948]] წელს. [[1956]] წლის ცნობილი მოვლენების შემდეგ დაინიშნა "ახალგაზრდა ლენინელთა  კომუნისტური კავშირის" ("[[კომკავშირი]]") საქართველოს ფილიალის, - საქართველოს კომკავშირის ცკ-ს პირველ მდივნად. [[1965]]-[[1972]] წლებში იყო საქართველოს სსრ შინაგან საქმეთა მინისტრი. [[1972]] წელს აირჩიეს საქართველოს კომპარტიის ცკ-ის პირველ მდივნად და ამ პოსტზე მუშაობდა [[1985]] წლამდე. როგორც შინაგან საქმეთა მინისტრობის, ისე პირველ მდივნად მუშაობის დროს თავი გამოიჩინა როგორც სხვაგვარად მოაზროვნეთა (დისიდენტთა) დევნა-რეპრესიებით (სწორედ მის დროს იქნენ დაპატიმრებულნი ქართული ეროვნული მოძრაობის ლიდერები [[გამსახურდია, ზვიად|ზვიად გამსახურდია]] და [[კოსტავა, მერაბ|მერაბ კოსტავა]]), ისე ქართული ეროვნული ტრადიციებისა და ქართული მართლმადიდებელი ეკლესიის წინააღმდეგ ბრძოლით. სწორედ მისი მმართველობის დროს დაიწყო განსაკუთრებით აქტიური ლაშქრობა დიდი ქართველი მწერლის [[რობაქიძე, გრიგოლ|გრიგოლ რობაქიძის]] და მისი შემოქმედების წინააღმდეგ. [[1978]] წელს მან აქტიურად დაუჭირა მხარი ქართული ენისთვის სახელმწიფო ენის სტატუსის მოხსნის საკითხს, შემდეგ კი, საყოველთაო-სახალხო მღელვარების შიშით (რაც შეიძლებოდა კომუნისტური რეჟიმისთვის სრულიად გაუთვალისწინებელი შედეგებით დასრულებულიყო) იძულებული გახდა უარი ეთქვა ამ განზრახვაზე. მისი მითითებით, "კორუფციის" ბრალდებით, დაპატიმრებულ და დახვრეტილ იქნა რამდენიმე პიროვნება. [[1984]] წელს სიკვდილით დასჯა მიუსაჯეს თვითმფრინავის გატაცებისთვის დაპატიმრებულ ახალგაზრდებს (გ. კობახიძეს, გ. ტაბიძეს, ს. წერეთელს, ძმებ ივერიელებს) და სრულიად უდანაშაულო მღვდელს თ. ჩიხლაძეს. ასეთი ერთგული სამსახურისთვის მოსკოვის კრემლის მესვეურებმა იგი დააჯილდოვეს [[სოციალისტური შრომის გმირი | სოციალისტური შრომის გმირის]] ოქროს ვარსკვლავით და აირჩიეს საკავშირო კომპარტიის ცკ-ის პოლიტბიუროს წევრობის კანდიდატად.

==პერესტროიკა==
[[1985]] წელს საბჭოთა ე.წ. "[[პერესტროიკა|პერესტროიკის]]" მესაჭის, საბჭოთა იმპერიის უკანასკნელი ხელმძღვანელის მ. გორბაჩოვის ინიციატივით შევარდნაძე მიიწვიეს [[მოსკოვი|მოსკოვში]]. იგი დაინიშნა სსრკ-ის საგარეო საქმეთა მინისტრად. იმავდროულად აირჩიეს საკავშირო კომპარტიის ცკ-ის პოლიტბიუროს წევრად. [[1990]] წელს გადადგა, თითქოსდა "მოსალოდნელი დიქტატურისადმი" პროტესტის ნიშნად, ხოლო საბჭოთა იმპერიის დაშლამდე რამდენიმე თვით ადრე, [[1991]] წელს, დაუბრუნდა მინისტრის პოსტს. არც იმპერიის მინისტრობისას დააკლო შევარდნაძემ ყურადღება "მშობლიურ" საქართველოს: [[1989]] წლის [[9 აპრილი|9 აპრილს]] საკავშირო ცკ-ის პოლიტბიუროს და უშუალოდ მისი მითითებით საქართველოში საგანგებოდ გამოგზავნილმა სადესანტო შენაერთმა გაუგონარი სისასტიკით დაარბია თბილისში, მთავრობის სასახლის წინ მიმდინარე მშვიდობიანი საპროტესტო აქცია (გამოყენებულ იქნა ორლესული სასანგრე ნიჩბები, მომწამლავი გაზი და ცეცხლსასროლი იარაღი). ამ სისხლიანი სადამსჯელო ოპერაციის შედეგად ადგილზე დაიღუპა ზემოხსენებული აქციის 16 მონაწილე, რამდენიმე ასეული კი სამუდამოდ იქნა დაინვალიდებული.

მართალია, ე. შევარდნაძეს ასახელებენ [[ბერლინი | ბერლინის]] კედლის დანგრევის ინიციატორად, მაგრამ საყოველთაოდ არის ცნობილი, რომ ამ საქმეში გადამწყვეტი როლი შეასრულა [[აშშ|აშშ-ის]] იმჟამინდელმა პრეზიდენტმა [[რეიგანი, რონალდ |რონალდ რეიგანმა]].

==საქართველოში დაბრუნება==
[[1990]] წლის [[28 ოქტომბერი|28 ოქტომბრის]] პირველი დემოკრატიული, მრავალპარტიული საპარლამენტო არჩევნების (რომელშიც დამაჯერებელი გამარჯვება მოიპოვა ეროვნული პოლიტიკური პარტიებისა და ორგანიზაციების საარჩევნო ბლოკმა "მრგვალი მაგიდა-თავისუფალი საქართველო" ზვიად გამსახურდიას ხელმძღვანელობით) და [[1991]] წლის [[9 აპრილი|9 აპრილს]] [[საქართველოს რესპუბლიკის უზენაესი საბჭო|საქართველოს რესპუბლიკის უზენაესი საბჭოს]] მიერ "საქართველოს სახელმწიფოებრივი დამოუკიდებლობის აქტი"-ს მიღების შედეგად საქართველო დაადგა დამოუკიდებელი სახელმწიფოებრიობის მშენებლობის გზას. რა თქმა უნდა, ეს მიუღებელი იყო მოსკოვის კრემლის მესვეურთათვის და კრემლის ერთგული მსახურის ე. შევარდნაძისათვის. საქართველოს დამოუკიდებლობის გამოცხადებისთანავე დაიწყო საბჭოთა იდეოლოგიის, სპეცსამსახურების და მათ მიერ საქართველოს ეროვნულ მოძრაობაში ჩანერგილი აგენტურის, საბჭოთა სამხედრო მანქანის და ე.წ. "[[კრიმინალური ინტელიგენცია|კრიმინალური ინტელიგენციის]]" დაუფარავი ბრძოლა საქართველოს პირველი პრეზიდენტის [[გამსახურდია, ზვიად|ზვიად გამსახურდიას]] (1939-1993) და მისი კანონიერი ეროვნული ხელისუფლების წინააღმდეგ. 

[[1991]] წლის [[22 დეკემბერი|22 დეკემბერს]] თბილისში დაიწყო კრიმინალური სამხედრო გადატრიალება, რომელიც დასრულდა [[1992]] წლის [[6 იანვარი|6 იანვარს]] სამშობლოდან საქართველოს პირველი პრეზიდენტის და მისი ლეგიტიმური ხელისუფლების გაძევებით. ქვეყნის სათავეში აღმოჩნდა [[ხუნტა]] "სამხედრო საბჭო"-ს სახელწოდებით. დაიწყო სასტიკი რეპრესიები ზვიად გამსახურდიას და მისი დევნილი კანონიერი ხელისუფლების მხარდამჭერთა წინააღმდეგ (მრავალათასიანი მშვიდობიანი საპროტესტო მიტინგების დახვრეტები, სისხლიანი ეგზეკუციები დასავლეთ საქართველოში, დაპატიმრებები, პოლიტიკურ პატიმართა წამებები, სამსახურებიდან მასობრივი დათხოვნები). [[1992]] წლის მარტში სამხედრო საბჭოს სამართალმემკვიდრე უკანონო ორგანომ, - ე.წ. "სახელმწიფო საბჭო"-მ თბილისში ჩამოიყვანა სამხედრო გადატრიალების მთავარი ორგანიზატორი - ედუარდ შევარდნაძე, რომელმაც საკუთარი თავი ჯერ "სახელმწიფოს მეთაურად" გამოაცხადა, შემდეგ კი, [[1995]] წლის ცრუ საპრეზიდენტო არჩევნების შედეგად - "საქართველოს პრეზიდენტად". მანამდე, [[1992]] წლის ოქტომბერში ჩატარდა სახელმწიფო საბჭოს მიერ დანიშნული საპარლამენტო არჩევნები, რომელსაც დასავლეთში "დემოკრატიის გამასხრება" უწოდეს. [[1995]] წელს მან შექმნა თავისი პარტია, - ე.წ. "მოქალაქეთა კავშირი", რომელიც ავადსახსენებელი კომუნისტური პარტიის ფასადშეცვლილ ასლს წარმოადგენდა. 

==ომი აფხაზეთში==
[[1992]] წლის აგვისტოში შევარდნაძემ მოახდინა დანაშაულებრივი სისხლიმღვრელი ომის ინსპირირება აფხაზეთში, რაც [[1993]] წლის სექტემბრის დამლევს დასრულდა აფხაზი სეპარატისტებისა და მათი მხარდამჭერი რუსული ჯარის გამარჯვებით. ამ ომს შეეწირა 10,000-ზე მეტი ადამიანის სიცოცხლე. საკუთარ სამშობლოში ლტოლვილად იქცა 300,000-ზე მეტი ადამიანი. მანამდე, კაპიტულანტური შეთანხმების ძალით, საქართველოს იურისდიქციას ფაქტობრივად ჩამოსცილდა შიდა ქართლის დიდი ნაწილი, - ე.წ. "სამხრეთ ოსეთი". ამ რეგიონიდან დევნილ იქნა 25,000-ზე მეტი ქართველი. 

==გამსახურდიას დაღუპვა==
[[1993]] წლის [[ოქტომბერი | ოქტომბერში]] ზვიად გამსახურდია სამშობლოში დაბრუნდა კანონიერი ხელისუფლების აღსადგენად, რასაც მისთვის სავალალო შედეგი მოჰყვა. შეუმოწმებელი წყაროების ცნობით შევარდნაძემ გამსახურდიას მოსაშორებლად ადმირალ ბალტინის მეთაურობით მოიწვია რუსეთის საზღვაო-სადესანტო შენაერთი. [[1993]] წლის [[31 დეკემბერი|31 დეკემბერს]] [[წალენჯიხა | წალენჯიხის]] რაიონის სოფ. [[ხიბულა|ხიბულაში]], გაურკვეველ ვითარებაში, ტრაგიკულად დაიღუპა საქართველოს პირველი პრეზიდენტი ზვიად გამსახურდია.

==მმართველობის შედეგები==
შევარდნაძის დიქტატორული რეჟიმის 12-წლიანი მმართველობა აღინიშნა საქართველოს ტერიტორიული მთლიანობის რღვევით, ადამიანის უფლებათა და ძირითად თავისუფლებათა მასობრივი და უხეში დარღვევებით, სახელისუფლო სტრუქტურებში გამეფებული ზღვარდაუდებელი კორუფციით, საქართველოს ეკონომიკის და სოფლის მეურნეობის გაჩანაგებით, ქვეყნის მოსახლეობის 80%-ის გამათხოვრებით, ყველა დონის არჩევნების გაყალბებით. მისი მმართველობა გამოირჩეოდა [[ტრაიბოლიზმი|ტრაიბოლიზმითა]] და ვიწრო კუთხურ–პროვინციალური პოლიტიკით, როდესაც თანამდებობებზე ადამიანები ინიშნებოდნენ არა პროფესიული, არამედ გვაროვნულ–თემური ნიშნით.

გარდა ამისა, მან საქართველოში 25 წლით დააკანონა რუსეთის სამხედრო ბაზები და ქვეყანა შეიყვანა ე.წ. "დამოუკიდებელ სახელმწიფოთა თანამეგობრობაში" ([[დსთ]]), სადაც დომინანტურ როლს რუსეთი ასრულებს.

==გადადგომა==
არჩევნების შედეგების მანამდე უპრეცედენტო გაყალბებას ჰქონდა ადგილი [[2003]] წლის [[2 ნოემბერი|2 ნოემბრის]] საპარლამენტო არჩევნების დროს. ამას მოჰყვა საქართველოს მოსახლეობის სამართლიანი აღშფოთება და ოპოზიციური ორგანიზაციის - "ერთიანი ნაციონალური მოძრაობის" მიერ ორგანიზებული მშვიდობიანი დაუმორჩილებლობა, რომელიც დასრულდა [[2003]] წლის [[23 ნოემბერი|23 ნოემბრის]] "[[ვარდების რევოლუცია|ვარდების რევოლუციით]]", შევარდნაძის და მისი კრიმინალური რეჟიმის გადადგომით. [[2004]] წლის [[4 იანვარი|4 იანვრის]] ვადამდელ საპრეზიდენტო არჩევნებში გამარჯვება მოიპოვა "ერთიანი ნაციონალური მოძრაობის" ლიდერმა [[სააკაშვილი, მიხეილ|მიხეილ სააკაშვილმა]]. 

[[კატეგორია:ქართველები]]
[[კატეგორია:ქართველი პოლიტიკური მოღვაწეები]]
[[კატეგორია:საბჭოთა პოლიტიკური მოღვაწეები]]
[[კატეგორია:დაბადებული  1928]]

[[de:Eduard Schewardnadse]]
[[en:Eduard Shevardnadze]]
[[es:Eduard Shevardnadze]]
[[et:Eduard Ševardnadze]]
[[fa:ادوآرد شواردنادزه]]
[[fi:Eduard Ševardnadze]]
[[fr:Edouard Chevardnadze]]
[[id:Eduard Shevardnadze]]
[[ja:エドゥアルド・シェワルナゼ]]
[[ko:에두아르트 셰바르드나제]]
[[nl:Edoeard Sjevardnadze]]
[[os:Шеварднадзе, Амвросийы фырт Эдуард]]
[[pl:Eduard Szewardnadze]]
[[ro:Eduard Şevardnadze]]
[[ru:Шеварднадзе, Эдуард Амвросиевич]]
[[sv:Eduard Sjevardnadze]]
[[zh:爱德华·谢瓦尔德纳泽]]
