'''ახალქალაქის რაიონი''' - ადმინისტრაციული რაიონი [[სამცხე-ჯავახეთის მხარე|სამცხე-ჯავახეთის მხარეში]]. რაიონის ტერიტორია [[1917]] წლამდე  ტფილისის გუბერნიის ახალქალაქის მაზრაში შედიოდა, [[1921]]-[[1930|30]] წლებში - აღმოსავლეთ საქართველოს ახალქალაქის მაზრაში, 1930 წლიდან ცალკე რაიონია. რაიონის სამხრეთი საზღვარი ემთხვევა [[საქართველო]]-[[თურქეთი|თურქეთის]] სახელმწიფო საზღვარს. 


==ბუნება==
მდებარეობს ჯავახეთის ვულკანურ ზეგანზე, რომლის სიმაღლე 1500-დან 3300 მ-მდე ვარირებს. პლატოს ზედაპირი ტალღობრივი ვაკეა, რომლის აღმოსავლეთ ნაწილში აღმართულია აბულ-სამსარის ქედი (უმაღლესი მწვერვალი მთა დიდი აბული - 3301 მ). ტერიტორია - 1235 კვ.კმ., მათ შორის სასოფლო-სამეურნეო სავარგულებს უკავია 990 კვ.კმ. რაიონის ტერიტორიაზე მიედინება მდინარეები [[მტკვარი]], [[ფარავანი]], [[ჭობარეთი]], [[ბარალეთი]]. ტბებიდან აღსანიშნავია [[ხოზაფინი]], იგივე [[კარწახი]].


==მოსახლეობა==
მოსახლეობის რიცხოვნობა - 61 ათასი კაცი; სიმჭიდროვე - 49 კაცი კვ.კმ-ზე. რაიონში 65 დასახლებული პუნქტია: 1 ქალაქი, 64 სოფელი. 


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის საკრებულო, აღმასრულებელი ორგანო - რაიონის გამგეობა. მმართველობის ადმინისტრაციული ერთეულებია:

*''ქალაქის საკრებულო'' - 1: ახალქალაქი;
*''თემის საკრებულო'' - 15: აზავრეთის, ალასტანის, არაგვის, ბარალეთის, გოგაშენის, ვაჩიანის, ზაკვის, კარტიკამის, კარწახის, კოჭიოს, კუმურდოს, ოკმის, სულდის, ხავეთის, ხოსპიოს;
*''სოფლის საკრებულო'' - 6: დილისკა, კოთელია, პტენა, ტურცხი, ჩუნჩხა, ხანდო.


==ეკონომიკა==
სოფლის მეურნეობაში წამყვანია მეცხოველეობა, მოჰყავთ საგაზაფხულო ხორბალი და კარტოფილი. მრეწველობა სუსტადაა განვითარებული, ძირითადი დარგია კვების მრეწველობა. რაიონის ტერიტორიაზე გადის რკინიგზის ხაზი ([[მარაბდა]]-[[ახალქალაქი]]), უახლოეს წლებში დაგეგმილია მისი გაგრძელება სასაზღვრო პუნქტ კარწახამდე, რომელიც შეაერთებს საქართველოსა და თურქეთის რკინიგზებს.


==კულტურა==
რაიონში 67 სახელმწიფო ზოგადსაგანმანათლებლო სკოლაა, 1 უმაღლესი სასწავლებელი (ივ. ჯავახიშვილის სახ. თბილისის სახელმწიფო უნივერსიტეტის ჯავახეთის ფილიალი), 61 ბიბლიოთეკა, 1 თეატრი და 1 მუზეუმი (მხარეთმცოდნეობის). 


==ღირშესანიშნაობანი==
ახალქალაქის რაიონში ბევრია ადრინდელი და შუა საუკუნეების ქართული კულტურის ძეგლები: აბულის ეკლესია (X ს.), ბარალეთის ეკლესია (XI ს.), ახალქალაქის ციხე-ნაქალაქარი ((XI-XVIII სს.), კუმურდოს გუმბათიანი ეკლესია (X ს.).

{{სამცხე-ჯავახეთი}}
[[კატეგორია:საქართველოს რაიონები]]
[[კატეგორია:სამცხე-ჯავახეთის მხარე]]
