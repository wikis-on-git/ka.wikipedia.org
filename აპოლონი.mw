[[სურათი:apoloni-1.jpg|thumb|right|180px||აპოლონი]]
'''აპოლონი''' (''[[ბერძნ.]]'' Απόλλων), ოლიმპიური რელიგიის ერთ–ერთი უდიდესი წარმომადგენელი, ქალღმერთ [[ლეტო|ლეტოს]] და [[ზევსი|ზევსის]] ვაჟი. [[ლინოსი|ლინოსის]] და [[ასკლეპიოსი|ასკლეპიოსის]] მამა, [[არტემიდე|არტემიდეს]] ძმა. აპოლონის მეორე სახელია [[ფებოსი|ფებოსი]] (''[[ბერძნ.]]'' Φοίβος).

==ეტიმოლოგია==

==მითოლოგია==
ზევსის საქციელით განრისხებული [[ჰერა|ჰერა]] ლეტოს დევნიდა და არ აძლევდა მომშობიარების საშუალებას. რადგან ჰერას მრისხანება უსაზღვრო იყო, ზევსმა ბრძანა და [[ხმელთაშუა ზღვა|ხმელთაშუა ზღვაში]] კუნძული [[დელოსი|დელოსი]] ამოიზარდა, მან ლეტო იქ გადაიყვანა, სადაც ქალღმერთმა აპოლონი და არტემიდე შვა. აპოლონთან დაკავშირებულია მრავალი მითი:
* აპოლონმა მოკლა ურჩხული პითონი, მისი მკვლელობის ადგილზე კი ტაძარი აღმართა. ამის შემდეგ აპოლონს კიდევ ერთი ზედმეტი სახელი პითოსი ეწოდა. 
* აპოლონმა მონაწილეობა მიიღო [[გიგანტომახია|გიგანტომახიაში]]. 
* აპოლონმა არტემიდესთან ერთად მოკლა ტიტანი ტიტიოსი, რომელმაც თავის დროზე მათ დედას – ლეტოს შეურაცხყოფა მიაყენა. 
* აპოლონმა და არტემიდემ გაანადგურეს აგრეთვე [[ნიობე|ნიობეს]] შვილები, ასევე მათი დედის წყენინების გამო.
*აპოლონმა [[ტროას ომი|ტროას ომში]] [[ბერძნები|ბერძნებს]] შავი ჭირი მოუვლინა, რადგანაც სარდალმა [[აგამემნონი|აგამემნონმა]] აწყენინა მის ქურუმს (ქრიზეს). 
* აპოლონმა [[ჰერმესი|ჰერმესისაგან]] მიიღო ლირა და ამგვარად გახდა მუსიკისა და მუზების მფარველი ღვთაება და მიიღო ზედმეტი სახელი "მუზაგეტოსი" (''[[ბერძნ.]]'' Μουσηγέτης). 
* აპოლონმა ტყავი გააძრო მის მეტოქეობის მსურველს მუსიკაში – [[მარსიოსი|მარსიოსს]] და გამოქვაბულში ჩამოკიდა.
* [[ტროა|ტროას]] მეფის ქალიშვილი [[კასანდრა|კასანდრა]] აპოლონმა წინასწარმეტყველების ნიჭით დააჯილდოვა, იმ პირობით, რომ შეიყვარებდა მას, მაგრამ კასანდრამ მოატყუა ღმერთი და გაჯავრებულმა აპოლონმა დასაჯა იმით, რომ მისი წინასწარმეტყველების აღარავის სჯეროდა. 
* აპოლონს შეუყვარდა ფერია [[დაფნე|დაფნე]], რომელმაც ღმერთის სიყვარული არ გაიზიარა და მისგან განრიდების მიზნით ხედ გადაიქცა. ამიტომ დაფნა შემდგომში აპოლონის წმინდა ხედ ითვლებოდა. 
* ზევსზე შურისძების მიზნით, რადგანაც ამ უკანასკნელმა მოკლა ასკლეპიოსი, აპოლონმა ამოხოცა [[კიკლოპები|კიკლოპები]]. ზევსმა აპოლონი ამისათვის დასაჯა და აიძულა 7 წლის განმავლობაში ემწყემსა მეფე ადმეტოსის ნახირი. 
* [[პოსეიდონი|პოსეიდონთან]] ერთად აპოლონი მსახურობდა მეფე [[ლაომედონტი|ლაომედონტთან]] და ააგო ტროას მიუდგომელი კედლები.

==კულტი==
მეცნიერთა აზრით აპოლონის კულტი მცირე აზიიდან უნდა იყოს შემოსული. ამაზე მეტყველებს რამოდენიმე ფაქტი: 1. ტროას ომში აპოლონი ტროელთა მხარეზეა. 2. აპოლონის ტაძრების უმრავლესობა სწორედ მცირე აზიაშია განლაგებული. 3. არის ცდები აპოლონის სახელის ეტიმოლოგია მცირე აზიის ერთ–ერთი ენის მეშვეობით ახსნან, სადაც აპოლონი თითქოს კარებს უნდა ნიშნავდეს და ამიტომ ვარაუდობენ, რომ აპოლონი თავდაპირველად შესაძლებელია კარების ღმერთი ყოფილიყო (ღმერთი, რომელიც ოჯახის, ქალაქის, სახელმწიფოს კარებს იცავდა ბოროტმზრახველებისაგან). ამის დასადასტურებლად იმასაც იყენებენ, რომ აპოლონის ერთ–ერთი ეპითეტია "თიურაიოსი", რაც ბერძნულ ენაზე "კარებისას" აღნიშნავს. აპოლონის კულტი [[საბერძნეთი|საბერძნეთში]] ადრევე, მიკენის ეპოქაში გადასულა. აპოლონის კულტის უძველესობასა და მის [[ტოტემი|ტოტემურ]] ხასიათზე მიუთითებს მისი მრავალი ეპიკლესი (ზედმეტი სახელი) როგორიცაა მაგალითად: აპოლონ ლიკეოსი (მგელი), აპოლონ სმინთევსი (თაგვი) და სხვა მსგავსი. ფიქრობენ, რომ აპოლონი თავიდან ამ ცხოველთა სახეს ღებულობდა, შემდეგ კი მიიღო ღმერთის სახე, რომელიც იცავდა ადამიანებს, მათ ნახირს და მოსავალს თაგვების, მგლების და სხვა მავნე ცხოველებისგან.
[[სურათი:apoloni-2.jpg|thumb|right|პეტრო პერუჯინო "აპოლონი და მარსიოსი". 1480 წ. [[ლუვრის მუზეუმი (პარიზი)|ლუვრი]]
[[ათენი|ათენსა]] და საბერძნეთის სხვა ქალაქებში აპოლონს თვლიდნენ გზების, მგზავრების და მეზღვაურების მფარველად. აპოლონთან, როგორც უბედურებათა უკუმგდებ ღმერთთან, დაკავშირებულია მითები მის ასკლეპიოსთან ნათესაობის შესახებ. შედარებით ადრე აპოლონს აღიარებენ აგრეთვე მზის სხივის ღვთაებად. ამასთან დაკავშირებით აღმოცენდა მისი კიდევ ერთი ზედმეტი სახელი აპოლონ ფებოსი (ბრწყინვალე), რაც შესაძლებელია მოხდა ადგილობრივი ქალღმერთის ფებეს კულტის უარყოფის შემდეგ. ბერძნული რელიგიის განვითარებასთან დაკავშირებით აპოლონმა შთანთქა [[ჰელიოსი|ჰელიოსის]] კულტიც. აპოლონი ითვლება აგრეთვე მიწათმოქმედების ღმერთად, ამაზე მეტყველებენ აპოლონის პატივსაცემი ატიკური დღესასწაულები. აპოლონი, როგორც მიწათმოქმედების ღმერთი, ჩამორჩება აპოლონს როგორც ომის ღმერთს. ძველი ბერძნები, ადამიანის უეცარ გარდაცვალებას მხოლოდ და მხოლოდ აპოლონისაგან ნატყორცნი [[ისარი|ისრის]] შედეგად მიიჩნევდნენ. [[იტალია|იტალიაში]] არსებული ბერძნული კოლონიების გამო აპოლონის კულტი გადავიდა რომშიც და იქ, ჩვენს ერამდე 31 წელს, მას ტაძარიც კი აუგეს. პალატინის ახლოს მდებარე აპოლონის ტაძარი იმპერიის პერიოდში ერთ–ერთი უმდიდრესი ტაძარი იყო მთელ [[რომის იმპერია|რომის იმპერიაში]]. აპოლონს სწირავდნენ [[დაფნა|დაფნას]] და [[პალმა|პალმას]]. აპოლონის წმინდა ცხოველებია: [[მგელი]], [[დელფინი]], [[ქორი]], [[თაგვი]] და სხვა. ძველ გამოსახულებებში აპოლონი მაღალი, გამართული, გრძელთმიანი და უწვერ–ულვაშო ახალგაზრდაა, მისი ატრიბუტებია: ლირა, ხმალი და კითარა. ელინისტურ პერიოდში აპოლონი გამოისახებოდა მჯდომარე ყმაწვილად ლირის დაკვრის პროცესში. სხვადასხვა მოქანდაკეთა მიერ შესრულებულ აპოლონის ქანდაკებებს ჩვენამდე არ მოუღწევიათ. ჩვენ გვაქვს მხოლოდ მათი რომაული ასლები. თანამედროვე გაგებით აპოლონი [[მუსიკა|მუსიკისა]] და [[პოეზია|პოეზიის]] ღვთაებაა, ფებოსი კი მზის პოეტური მნიშვნელობაა.

{{ბერძნული მითოლოგია}}
{{მითოლოგია}}
[[კატეგორია:ბერძნული მითოლოგია]]

[[ar:أبولو (إله إغريقي)]]
[[bg:Аполон]]
[[ca:Apol·lo]]
[[cs:Apollón]]
[[da:Apollon]]
[[de:Apollon]]
[[en:Apollo]]
[[et:Apollon]]
[[el:Απόλλων]]
[[es:Apolo]]
[[eo:Apolono]]
[[fa:آپولو (اساطیر يونان)]]
[[fr:Apollon]]
[[gl:Apolo]]
[[ko:아폴론]]
[[hi:अपोलो]]
[[hr:Apolon]]
[[it:Apollo (mitologia)]]
[[he:אפולו]]
[[kw:Appolyn]]
[[la:Apollo]]
[[lv:Apollons]]
[[lt:Apolonas]]
[[hu:Apollón]]
[[mk:Аполон]]
[[nl:Apollo (god)]]
[[ja:アポロン]]
[[no:Apollon]]
[[nn:Apollon]]
[[pl:Apollo (mitologia)]]
[[pt:Apolo]]
[[ro:Apollo (mitologie)]]
[[ru:Аполлон (мифология)]]
[[sk:Apolón]]
[[sl:Apolon]]
[[sr:Аполон]]
[[fi:Apollon]]
[[sv:Apollon]]
[[vi:Apollo (thần thoại)]]
[[tr:Apollon]]
[[uk:Аполлон]]
[[zh:阿波罗]]
