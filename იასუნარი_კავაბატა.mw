'''კავაბატა იასუნარი''' (* [[11 ივნისი]], [[1899]], [[ოსაკა]] ― † [[16 აპრილი]], [[1972]], [[ძუსი]]), [[იაპონელები|იაპონელი]] მწერალი. იაპონიის ხელოვნების აკადემიის წევრი ([[1953]]). [[ნობელის პრემია|ნობელის პრემიის]] ლაურეატი ([[1968]]). თხზულებებს აქვეყნებდა [[1921]]-იდან. 20-იან წლებში ემხრობოდა ნეოსენსუალისტების მოდერნისტულ ჯგუფს. მისი პირველი მნიშვნელოვანი ნაწარმოებია ლირიკული მოთხრობა "იძუელი მოცეკვავე" ([[1926]]). [[ჯოისი, ჯეიმზ|ჯ. ჯოისის]] "ულისეს" გავლენით შექმნილ მოთხრობაში "კრისტალური ფანტაზია" ([[1931]]) კავაბატამ მოგონებათა ფრაგმენტების საშუალებით წარმოსახა მარტოხელა ქალის ცხოვრება. მისი მოთხრობა  "თოვლიანი ქვეყანა" ([[1937]]) პოეტური ასოციაციებით ურთიერთდაკავშირებულ [[ნოველა|ნოველებს]] შეიცავს. კავაბატას [[მოთხრობა|მოთხრობას]] "ათასფრთიანი წერო" ([[1951]], იაპონიის ხელოვნების აკადემიის პრემია) საფუძვლად უდევს ჩაის კულტთან დაკავშირებული ძველი იაპონიის წეს-ჩვეულება. შინაგანი ლირიზმითაა გამსჭვალული რომანები "მთის კვნესა" (1953), "ძველი დედაქალაქი" ([[1961]]). კავაბატას მოთხრობა "მშვიდობის ბუდე" თარგმნილია ქართულას ("საუნჯე", 1979, N 1). კავაბატა კლასიკური ეროვნული ლიტერატურის მიმდევარია. მის შემოქმედებას ახასიათებს სწრაფვა ფსიქიკური ანალიზისკენ, ინტერესი ქვეცნობიერისადმი, აგრეთვე ნატიფი სტილი.

[[კატეგორია:იაპონელები]]
[[კატეგორია:იაპონელი მწერლები]]
[[კატეგორია:ნობელის პრემია ლიტერატურის დარგში]]
[[ კატეგორია:დაბადებული  1899]]
[[კატეგორია:გარდაცვლილი  1972]]

[[de:Kawabata Yasunari]]
[[en:Yasunari Kawabata]]
[[eo:KAWABATA Yasunari]]
[[es:Yasunari Kawabata]]
[[et:Yasunari Kawabata]]
[[fi:Yasunari Kawabata]]
[[fr:Yasunari Kawabata]]
[[ilo:Yasunari Kawabata]]
[[it:Yasunari Kawabata]]
[[ja:川端康成]]
[[ko:가와바타 야스나리]]
[[nl:Yasunari Kawabata]]
[[no:Yasunari Kawabata]]
[[pl:Yasunari Kawabata]]
[[ro:Yasunari Kawabata]]
[[sv:Yasunari Kawabata]]
[[tr:Yasunari Kawabata]]
[[vi:Kawabata Yasunari]]
[[zh:川端康成]]
