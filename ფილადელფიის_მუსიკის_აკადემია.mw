'''მუსიკის აკადემია''' [[ფილადელფია|ფილადელფიაში]], [[პენსილვანია]], უძველესი საოპერო სახლია [[აშშ]]-ში, რომელიც ამჟამადაც მისი თავდაპირველი მიზნებისთვის გამოიყენება. აცრ “ბროდ სტრიტის დიდი მხრცოვანი ლედი” (Grand Old Lady of Broad Street), აკადემია [[პენსილვანიის ბალეტი|პენსილვანიის ბალეტისა]] და [[ფილადელფიის საოპერო კომპანია|ფილადელფიის საოპერო კომპანიის]] ბინაა. მრავალი წლის განმავლობაში ის ასევე [[ფილადელფიის ორკესტრი|ფილადელფიის ორკესტრის]] ბინა გახლდათ და მასში კვლავ ტარდება საორკესტრო კონცერტები.

შენობის მშენებლობა [[1855]] წელს დაიწყო და [[1857]] წლის [[26 იანვარი|26 იანვარს]] აკადემია დიდი ბალით გაიხსნა. ამ შენობაში შესრულებული პირველი ოპერა იყო დასავლეთ ნახევარსფეროში [[ვერდი, ჯუზეპე|ვერდის]] "ილ ტროვატორეს" პრემიერა, იმავე წლის 25 თებერვალს. აკადემია მას შემდეგ მუდმივად ფუნქციონირებს, მასპინძლობდა რა მრავალ მსოფლიოში განთქმულ შემსრულებელს, დირიჟორსა და კომპოზიტორს. აქ სტანდარტული საოპერო და კლასიკური რეპერტუარის მრავალი ამერიკული პრემიერა მოწყობილა. შენობა გამოიყენება ასევე არა-სამუსიკო ღირსშესანიშნაობებისთვისაც -- გროვერ კლივლანდსა და რიჩარდ ნიქსონს მონაწილეობა მიუღიად აქ გამართულ ოფიციალურ წვეულებებზე, ხოლო [[აინშტაინი, ალბერტ|ალბერტ აინშტაინს]] კი ლექცია გაუმართავს.

დარბაზის დიზაინი ევროპის [[დიდი ოპერა|დიდი ოპერის]] სახლების მანერითაა შესრულებული, მოხატული ჭერითა და სამ იარუსიანი ბალკონით, რომელთაც არწივები და სხვა დეკორაციები ამშვენებს. დარბაზის სივრცეს დომინირებს ორნამენტებიანი პროსცენიუმი და უზარმაზარი ბროლის ჭაღი.

მიუხედავად იმისა, რომ სახელი შესაძლოა კონსერვატორიაზე მიუთითებდეს, აკადემიას რაიმე სახის სასწავლო პროგრამა ან ფაკულტეტი არ ჰქონია. თუმცა აქ ხშირად ჩატარებული ხმისა და ინსტრუმენტალური კონკურსები, მათ შორის პავაროტის კონკურსი.

==ინტერნეტ რესურსები==
*[http://www.academyofmusic.org/home.php მუსიკის აკადემიის ვებგვერდი]

[[კატეგორია:ფილადელფია]]
[[კატეგორია:ოპერის სახლები]]

[[en:Academy of Music (Philadelphia)]]
