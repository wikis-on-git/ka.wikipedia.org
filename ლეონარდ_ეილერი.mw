[[Image:Leonhard Euler.png|thumb|ლეონარდ ეილერი]]
'''ლეონარდ ეილერი''' (* [[15 აპრილი]], [[1707]], [[ბაზელი]], [[შვეიცარია]] ―   †  [[18 სექტემბერი]], [[1783]], [[სანქტ-პეტერბურგი|პეტერბურგი]], [[რუსეთი]]), [[შვეიცარიელები|შვეიცარიელი]] მათემატიკოსი, მექანიკოსი და ფიზიკოსი. 


განათლება მიიღო [[ბაზელის უნივერსიტეტი|ბაზელის უნივერსიტეტში]]. 1727–1741 წლებში მუშაობდა პეტერბურგის მეცნიერებათა აკადემიაში. დაწერა საყოველთაოდ ხელმისაწვდომი "არითმეტიკის სახელმძღვანელო" (1738–1740), წარმატებით მუშაობდა რუსეთის რუკების შედგენაზე, მონაწილეობდა სხვადასხვა ტექნიკურ ექსპერტიზაში. პეტერბურგში ცხოვრების პირველ პერიოდში დასაბეჭდად მოამზადა 80 და გამოაქვეყნა 50–ზე მეტი ნაშრომი [[მათემატიკა|მათემატიკასა]] და [[მექანიკა|მექანიკაში]]. 1741 წელს მუშაობა დაიწყო ბერლინის მეცნიერებათა აკადემიაში მათემატიკის კლასის დირექტორისა და გამგეობის წევრის თანამდებობაზე. ეილერმა საფუძველი ჩაუყარა ტურბინების თეორიას, მნშივნელოვანი წვლილი შეიტანა როგორც ოპტიკური ტექნიკის განვითარებაში, ისე მასალათა გამძლეობის მოძღვრებაში. სწავლობდა [[ქარის წისქვილი|ქარის წისქვილების]] მოწყობილობას. 1766 წელს ეილერი ოჯახთან ერთად ხელმეორედ ჩავიდა [[სანქტ-პეტერბურგი|პეტერბურგში]]. მიუხედავად ხანდაზმულობისა და უსინათლობისა, მისი შრომისუნარიანობა არ დაქვეითებულა. [[სანქტ-პეტერბურგი|პეტერბურგში]] ცხოვრების მეორე პერიოდში მან დასაბეჭდად მოამზადა 400–მდე შრომა, მათ შორის რამდენიმე დიდტანიანი წიგნი.

ეილერი იყო [[ბერლინი|ბერლინისა]] და [[პარიზი|პარიზის]] აკადემიების, აგრეთვე [[ლონდონის სამეფო საზოგადოება|ლონდონის სამეფო საზოგადოებისა]] და სხვათა წევრი. დაწერა 850–მდე სამეცნიერო შრომა. საინტერესოა მისი მეცნიერული მიმოწერა (3000 წერილიდან მხოლოდ ნაწილია გამოქვეყნებული). ეილერი მოღვაწეობდა [[მათემატიკა|მათემატიკისა]] და [[მექანიკა|მექანიკის]] ყველა დარგში, [[მათემატიკური ფიზიკა|მათემატიკურ ფიზიკაში]], [[ოპტიკა|ოპტიკაში]], [[მუსიკის თეორია|მუსიკის თეორიაში]], [[ბალისტიკა|ბალისტიკაში]], საზღვაო მეცნიერებაში, სადაზღვევო საქმეში და სხვ. [[მათემატიკური ანალიზი|მათემატიკური ანალიზის]] საშუალებით მან პირველმა ფართოდ გადმოსცა წერტილის დინამიკა. დაამუშავა მყარი სხეულის [[კინემატიკა]] და [[დინამიკა]] და მიიღო უძრავი წერტილის ირგვლივ მყარი სხეულის ბრუნვის განტოლებები, რითაც საფუძველი ჩაუყარა გიროსკოპების თეორიას. მნიშვნელოვანი წვლილი შეიტანა მდგრადობის თეორიაში. გააღრმავა მთვარის მოძრაობის თეორია. შრომების დიდი ციკლი მიუძღვნა [[მათემატიკური ფიზიკა|მათემატიკური ფიზიკის]] ამოცანებს (სიმების, ფირფიტებისა და მემბრანების რხევის საკითხებს). ეილერმა საგრძნობლად გააფართოვა მათემატიკური ანალიზის ფარგლები: საფუძველი ჩაუყარა კომპლექსური ცვლადის ფუნქციათა თეორიას, შექმნა [[ვარიაციათა აღრიცხვა]], დიფერენციალური განტოლებების თეორიის საფუძვლები, გაამდიდრა თვით [[დიფერენციალური და ინტეგრალური აღრიცხვა]] (ცვლადთა გარდაქმნა, ერთგვაროვანი ფუნქციები, ეილერის ჩასმები, ეილერ–მაკლორენის შეჯამების ფორმულა, მწკრივთა თეორია, ჯაჭვწილადების თეორია), საფუძველი ჩაუყარა სპეციალურ ფუნქციათა თეორიას (გამა–ფუნქცია, ელიფსური ინტეგრალები, [[ჰიპერბოლური ფუნქცია|ჰიპერბოლური]] და [[ცილინდრული ფუნქცია|ცილინდრული ფუნქციები]], ინტეგრალური ლოგარითმი და სხვა). რიცხვთა თეორიას მან უძღვნა 100–ზე მეტი მემუარი, დაამტკიცა [[ფერმა, პიერ|პიერ ფერმას]] მიერ გამოთქმული მრავალი მოსაზრება, დაამუშავა ხარისხოვან ნაშთთა და კვადრატულ ფორმათა თეორიის დაფუძვლები. აღმოაჩინა, მაგრამ ვერ დაამტკიცა კვადრატულ ნაშთთა შექცევადობის კანონი, გამოიკვლია დიოფანტური ანალიზის მრავალი ამოცანა, პირველად მან გამოიყენა [[მათემატიკური ანალიზი|მათემატიკური ანალიზის]] მეთოდები დაყოფათა თეორიისა და მარტივ [[რიცხვთა თეორია|რიცხვთა თეორიაში]].

დიდია ეილერის დამსახურება მათემატიკის სხვა დარგებშიც, [[ლაპლასი, პიერ სიმონ|პიერ სიმონ ლაპლასის]] თქმით ეილერი იყო XVIII ს. II ნახევრის მათემატიკოსების მასწავლებელი.

{{ბიო}}
[[კატეგორია:შვეიცარიელები]]
[[კატეგორია:შვეიცარიელი მათემატიკოსები]]
[[კატეგორია:შვეიცარიელი ფიზიკოსები]]
[[კატეგორია:დაბადებული  1701]]
[[კატეგორია:გარდაცვლილი 1783]]

[[ar:ليونهارد أويلر]]
[[bg:Леонард Ойлер]]
[[bn:লিওনার্ট অয়লার]]
[[ca:Leonhard Euler]]
[[cs:Leonhard Euler]]
[[da:Leonhard Euler]]
[[de:Leonhard Euler]]
[[en:Leonhard Euler]]
[[eo:Leonhard Euler]]
[[es:Leonhard Euler]]
[[eu:Leonhard Euler]]
[[fa:لئونارد اویلر]]
[[fi:Leonhard Euler]]
[[fr:Leonhard Euler]]
[[he:לאונרד אוילר]]
[[hr:Leonhard Euler]]
[[ia:Leonhard Euler]]
[[id:Leonhard Euler]]
[[io:Leonhard Euler]]
[[is:Leonhard Euler]]
[[it:Leonhard Euler]]
[[ja:レオンハルト・オイラー]]
[[ko:레온하르트 오일러]]
[[la:Leonhardus Eulerus]]
[[lb:Leonhard Euler]]
[[lt:Leonardas Euleris]]
[[lv:Leonards Eilers]]
[[mk:Леонард Ојлер]]
[[nl:Leonhard Euler]]
[[nn:Leonhard Euler]]
[[no:Leonhard Euler]]
[[pl:Leonhard Euler]]
[[pt:Leonhard Euler]]
[[ro:Leonhard Euler]]
[[ru:Эйлер, Леонард]]
[[scn:Liunardu Euleru]]
[[sco:Leonhard Euler]]
[[sh:Leonhard Euler]]
[[sk:Leonhard Euler]]
[[sl:Leonhard Euler]]
[[sr:Леонард Ојлер]]
[[sv:Leonhard Euler]]
[[ta:ஆய்லர்]]
[[th:เลออนฮาร์ด ออยเลอร์]]
[[tl:Leonhard Euler]]
[[tr:Leonhard Euler]]
[[vi:Leonhard Euler]]
[[zh:萊昂哈德·歐拉]]
