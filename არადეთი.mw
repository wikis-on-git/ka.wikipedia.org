'''არადეთი''', სოფელი [[ქარელის რაიონი|ქარელის რაიონში]], მდინარე აღმოსავლეთ ფრონის მარჯვენა ნაპირზე, ნატახტარ - სამტრედიის გზატკეცილზე. ზღვის დონიდან 600 მ, ქარელიდან 7 კმ.

არადეთი იხსენიება XI საუკუნეში, განძის ამირა ფადლონისა და [[ბაგრატ IV|ბაგრატ IV-ის]] ბრძოლებთან დაკავშირებით. ამ ბრძოლაში მხარდაჭერისათვის ბაგრატ IV-მ არადეთი კახთა მეფე [[აღსართან I|აღსართან I-ს]] უბოძა. [[1483]] წელს არადეთის მიდამოებში ერთმანეთს შეებრძოლნენ [[კონსტანტინე II|კონსტანტინე II-ის]] მომხრეები და [[ყვარყვარე II ჯაყელი]]   [[ათაბაგი]] ([[არადეთის ბრძოლა 1483]]). არადეთი საამილახვროში შედიოდა. XVII საუკუნის დასაწყისში [[თეიმურაზ I|თეიმურაზ I-მა]] არადეთი მოღალატე [[ამილახვარი, ანდუყაფარ|ანდუყაფარ ამილახვარს]] ჩამოართვა და სახასოდ აქცია. [[1794]] [[ერეკლე II|ერეკლე II-მ]] არადეთი უბოძა თავად წერეთელს. 

სოფლის თავზე ძველი ეკლესიის ნანგრევებია, რომელსაც უწოდებენ "სარკის წმ. გიორგის ხატს". სოფელში შემორჩენილია ციხე-გალავანი სამი მრგვალი კოშკით. ციხე-გალავანი აგებული უნდა იყოს XVIII საუკუნის I ნახევარში. მის ჩრდილოეთ-დასავლეთ მხარეზე არის პატარა დარბაზული ეკლესია, რომლის წარწერიდან ჩანს, რომ იგი [[1666]] აუგია [[როსტომი|როსტომ]] მეფის მეუღლეს [[მარიამი (ქართლის დედოფალი)|მარიამ დედოფალს]].


[[კატეგორია:საქართველოს სოფლები]]
[[კატეგორია:საქართველოს ისტორიული სოფლები]]
