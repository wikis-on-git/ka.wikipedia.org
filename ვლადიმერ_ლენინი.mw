'''ვლადიმერ ილიას ძე ულიანოვი''' (''ლენინი'') (''[[რუსული ენა|რუს.]]'' Владимир Ильич Ульянов, ''Ленин'') (* [[10 აპრილი]], [[22 აპრილი]], [[1870]], [[სიმბირსკი]], ახლანდელი [[ულიანოვსკი]]   ―    †  [[21 იანვარი]], [[1924]], დაბა [[გორკი]], ახლანდელი [[გორკი-ლენინსკიე]], [[მოსკოვის ოლქი]]), უდიდესი პროლეტარული რევოლუციონერი და მოაზროვნე, [[მარქსი, კარლ|კ.მარქსისა]] და [[ენგელსი, ფრიდრიხ|ფ.ენგელსის]] საქმის გენიალური განმგრძობი, საბჭოთა კავშირის კომუნისტური პარტიის დამაარსებელი, ისტორიაში უდიდესი სოციალისტური რევოლუციისა და მსოფლიოში პირველი სოციალისტური სახელმწიფოს შემქმნელი, მთელი მსოფლიოს მშრომელთა ბელადი და მასწავლებელი.

ლენინის მამა, ი. ულიანოვი, ყაზანის უნივერსიტეტის დამთავრების შემდეგ მუშაობდა მასწავლებლად საშუალო სასწავლებლებში, სიმბირსკის გუბერნიაში სახალხო სასწავლებლების ინსპექტორად, შემდეგ დირექტორად. მან ბევრი გააკეთა ხალხის განათლებისათვის.

დედა, მ.ულიანოვა(ქალიშვილობაში ბლანკი), ექიმის ოჯახში გაიყარდა, იქვე მიიღო შინაური განათლება, იცოდა რამდენიმე უცხო ენა. მოგვიანებით ექსტერნად ჩააბარა გამოცდები მასწავლებლის წოდების მისაღებად, მაგრამ სკოლაში არ უმუშავია - მან თავი გადააგო ოჯახს, ბავშვებს.

უფროსი ძმა, ა.ულიანოვი, მეფე ალექსანდრე III-ზე თავდასხმის მომზადებაში მონაწილეობისათვის დააპატიმრეს და 1887 წლის მარტში სიკვდილით დასაჯეს. დები ა.ულიანოვა-ელიზაროვა, მ.ულიანოვა და უმცროსი ძმა დ.ულიანოვი კომპარტიის გამოჩენილი მოღვაწეები იყვნენ.

1879-1887 წლებში ლენინი სიმბირსკის გიმნაზიაში სწავლობდა. იგი ჭაბუკობიდანვე გაიტაცა რუსეთის მოწინავე მხატვრულმა რევოლუციურ-დემოკრატიულმა ლიტერატურამ. მან შეისისხლხორცა [[ბელინსკი, ბესარიონ|ბ. ბელინსკის]], [[გერცენი, ალექსანდრე|ა.გერცენის]], [[დობროლიუბოვი, ნიკოლოზ|ნ.დობროლიუბოვის]], [[პისარევი, დიმიტრი|დ.პისარევის]] და განსაკუთრებით [[ჩერნიშევსკი, ნიკოლოზ|ნ.ჩერნიშევსკის]] ნაწარმოებთა დემოკრატიული სულისკვეთება. ამ ნიადაგზე ჩამოყალიბდა ახალგაზრდა ლენინის ხასიათი და რევოლუციური შეხედულებანი. უფროსი ძმის - ა.ულიანოვის გავლენით ლენინი პირველად ეზიარა მარქსისტულ ლიტერატურას. გიმნაზიის ოქროს მედლით დამტავრების შემდეგ ლენინი 1887 წლის აგვისტოში ყაზანის უნივერსიტეტის იურიდიულ ფაკულტეტზე შევიდა და მაშინვე დაუკავშირდა რევოლუციურად განწყობილ სტუდენტებს. 1887 წლის დეკემბერში სტუდენტტა შეკრებაში აქტიური მონაწილეობისათვის უნივერსიტეტიდან გარიცხეს და დააპატიმრეს, ხოლო შემდეგ სოფ.კოკუშკინოში (ყაზანის გუბერნია) გაასახლეს. ასე მიიღო 17 წლის ლენინმა პირველი რევოლუციური ნათლობა. ამის შემდეგ მან მთელი თავისი ცხოვრება მოახმარა თვითმპყრობელობისა და ცარიზმის წინაარმდეგ ბრძოლას, მშრომელთა სრული განთავისუფლების საქმეს. 1888 წლის ოქტომბერში ლენინი ყაზანში დაბრუნდა. აქ იგი შევიდა [[ფედოსეევი, ნიკოლოზ|ნ.ფედოსეევის]] მიერ დაარსებულ მარქსისტულ წრეში, სადაც სწავლობდნენ კ.მარქსისა და ფ.ენგელსის ნაწარმოებებს, კამათობდნენ [[პლეხანოვი, გიორგი|გ. პლეხანოვის]] ნაშრომებზე. ლენინი მტკიცე მარქსისტი გახდა.

1889 წლის 3 მაისს ლენინი ოჯახთან ერთად სამარის გუბერნიაში გადავიდა. 1891 წელს ლენინმა ექსტერნად ჩააბარა სახელმნწიფო გამოცდები პეტერბურგია უნივერსიტეტის იურიდიულ ფაკულტეტზე და I ხარისხის დიპლომი მიიღო. 1892 წლის იანვარში ლენინმა ნაფიცი ვექილის თანაშემწედ დაიწყო მუშაობა სამარის საოლქო სასამართლოში. ლენინი უმთავრესად ღარიბ გლეხებისა და ხელოსნებს იცავდა. სამარაში მან შექმნა პირველი მარქსისტული წრე. აქვე პირველად გამოვიდა საჯაროდ ხალხოსნების წინააღმდეგ, გერმანულიდან რუსულ ენაზე თარგმნა კ.მარქსისა და ფ.ენგელსის "კომუნისტური პარტიის მანიფესტი". ამავე პერიოდს განეკუთვნება მისი ერთ-ერთი პირველი ნაშრომი "ახალი სამეურნეო მოძრაობანი გლეხთა ცხოვრებაში".

1893 წლის აგვისტოს ბოლოს ლენინი სამარიდან პეტერბურგში გადავიდა და მარქსისტულ წრეში შევიდა. წრის წევრები იყვნენ ს.რადჩენკო, პ.ზაპოროჟეცი, [[კრჟიჟანოვსკი,გლებ|გ.კრჟიჟანოვსკი]] და სხვები. ლენინმა კავშირი დაამყარა აგრეთვე მოწინავე მუშებთან ([[შელგუნოვი, ვასილი|ვ.შელგუნოვი]], [[ბაბუშკინი, ივანე|ი.ბაბუშკინი]],  ვ.კნიაზევი, ნ.მერკულოვი და სხვები). ლენინმა პირველმა დასახა მუშათა წრეებში მარქსიზმის გავრცელებიდან ფართო მასებში რევოლუციის აგიტაციაზე გადასვლის ამოცანა.

[[1894]] წელს ლენინმა დაწერა [[«რანი არიან "ხალხის მეგობრები" და როგორ ომობენ ისინი სოციალ-დემოკრატების წინააღნდეგ?»]], ხოლო იმავე წლის დამლევს და 1895 დამდეგს - "ნაროდნიკობის ეკონომიური შინაარსი და მისი კრიტიკა ბატონ სტრუვეს წიგნში (მარქსიზმის ასახვა ბურჟუაზიულ ლიტერატურაში)". ლენინმა ამ ნაშრომებში ამხილა ნაროდნიკების სუბიექტივიზმი და "ლეგალური მარქსისტების" ობიექტივიზმი, განავითარა რევოლუციაში მუშათა კლასის ჰეგემონიისა და მუშათა და გლეხთა კავშირის იდეა, დაასაბუთა რუსეთში ახალი ტიპის პროლეტარული პარტიის შექმნის აუცილებლობა.


{{ესკიზი}}   
[[კატეგორია:რუსები]]
[[კატეგორია:დაბადებული  1870]] 
[[კატეგორია:გარდაცვლილი  1924]]

[[af:Vladimir Lenin]]
[[ar:فلاديمير لينين]]
[[bg:Владимир Ленин]]
[[ca:Vladimir Lenin]]
[[cs:Vladimir Iljič Lenin]]
[[cy:Lenin]]
[[da:Vladimir Lenin]]
[[de:Lenin]]
[[el:Βλαντιμίρ Λένιν]]
[[en:Vladimir Lenin]]
[[eo:LENIN]]
[[es:Lenin]]
[[et:Vladimir Lenin]]
[[eu:Vladimir Lenin]]
[[fa:ولادیمیر لنین]]
[[fi:Lenin]]
[[fr:Lénine]]
[[gl:Lenin - Ленин]]
[[he:ולדימיר איליץ' לנין]]
[[hr:Vladimir Lenjin]]
[[hu:Vlagyimir Iljics Lenin]]
[[id:Lenin]]
[[io:Vladimir Lenin]]
[[it:Lenin]]
[[ja:ウラジーミル・レーニン]]
[[jv:Lenin]]
[[ko:블라디미르 레닌]]
[[la:Vladimirus Lenin]]
[[lt:Leninas]]
[[lv:Ļeņins]]
[[mk:Владимир Илич Ленин]]
[[nl:Vladimir Lenin]]
[[nn:Vladimir Lenin]]
[[no:Vladimir Lenin]]
[[os:Ленин]]
[[pl:Włodzimierz Lenin]]
[[pt:Vladimir Ilyich Ulyanov]]
[[ro:Vladimir Ilici Lenin]]
[[ru:Ленин, Владимир Ильич]]
[[scn:Vladimir Lenin]]
[[simple:Vladimir Lenin]]
[[sk:Vladimír Iľjič Lenin]]
[[sl:Vladimir Iljič Uljanov]]
[[sr:Владимир Лењин]]
[[st:Vladimir Lenin]]
[[sv:Vladimir Lenin]]
[[ta:விளாடிமிர் லெனின்]]
[[th:วลาดิมีร์ เลนิน]]
[[tr:Lenin]]
[[tt:Vladimir İlyiç Lenin]]
[[uk:Ленін Володимир Ілліч]]
[[zh:列宁]]
