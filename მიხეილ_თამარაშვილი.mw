თამარაშვილი, მიხეილ (*[[სექტემბერი]]. [[1858]],[[ახალციხე]] ― † [[16 სექტემბერი]].[[1911]],იტალია)
დაიბადა ახალციხელი კათოლიკე პეტრე თამარიშვილის მრავალშვილიან ოჯახში. იქვე დადიოდა "ქვემო ეკლესიის" სამრევლო სკოლაში, სადაც მას მესვეურობდა და მფარველობდა [[გვარამაძე, ივანე |ივანე გვარამაძე]]. მისივე რჩევით [[1878]] წელს თამარაშვილს უშვებენ [[სტამბოლი | სტამბოლს]], [[ხარისჭირაშვილი, პეტრე |პეტრე ხარისჭირაშვილის]] მიერ დაარსებულ ქართველ კათოლიკე მამათა და ბერთა სამონასტრო სასწავლებელში ( [[ფერი-ქოა]] ). იქიდან ქართველ კათოლიკეთა ძმობის დაფინანსებით მიემგზავრება და სამი წლის განმავლობაში ესპანეთში, სემინარიაში სწავლობს. შემდეგ ბრუნდება სტამბოლში, სადაც მღვდლად ეკურთხება. ამის შემდეგ ახლად ხელდასმული პადრე მიხეილი მიემგზავრება პარიზში და აგრძელებს სწავლას წმ. ლაზარეს სასულიერო სასწავლებელში. [[1888]] წელს იგი ისევ სტამბოლშია, მალე კი [[თბილისი |თბილისში]], კათოლიკეთა მიძინების ტაძრის მღვდლად გვევლინება. მისი პროქართული ქადაგებანი აუტანელია თბილისის ცარისტული მმართველებისთვის და მას აძევებენ თბილისად, ართმევენ რა მღვდელმსახურების უფლებას. [[1889]] წელს თამარაშვილი ჩადის სტამბოლში და იქედან [[1890]] წლის ზაფხულს მიემგზავრება [[რომი | რომს]]. 1894 წელს ამთავრებს რომში სასულიერო აკადემიას თეოლოგიის დოქტორის ხარისხით. შემდგომში პროფესორია რომში და მოღვაწეობს სხვადასხვა რომაულ კოლეჯში. 1911 წლის 16 სექტემბერს იტალიის სოფელ სანტა-მარინელასთან ქართველი პადრე მიხეილ თამარაშვილი (მიქელ თამარატი) იღუპება სხვისი სიცოცხლის გადარჩენის მცდელობისას. მისი ნეშტი გადმოსვენებულია 1978 წელს თბილისის დიდუბის პანთეონში. მისი ყველაზე ცნობილი და დღემდე გავლენიანი ნაშრომებია: "ისტორია კათოლიკობისა ქართველთა შორის" (1902 პარიზი) და "საქართველოს ეკლესიის ისტორია" (1910 რომი, 1995 თბილისი: გამომცემლობა კანდელი). ამ ნაშრომების გავლენიანობა აიხსნება იმ უნიკალური მასალის შეგროვებითა და შეფასებით, რომელიც თამარაშვილმა მოიძია და დაამუშავა ვატიკანისა თუ სხვა ბიბლიოთეკებში.


[[კატეგორია:ქართველები]]
