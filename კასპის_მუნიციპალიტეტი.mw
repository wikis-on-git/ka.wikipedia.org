[[image:ge-sk-kaspi.PNG|thumb|კასპის რაიონი]]
'''კასპის რაიონი''' არის ადმინისტრაციული რაიონი [[შიდა ქართლის მხარე|შიდა ქართლის მხარეში]]. რაიონის ტერიტორია [[1917]] წლამდე  ტფილისის გუბერნიის გორის მაზრაში შედიოდა, 1917-30 წლებში - გორის მაზრაში, 1930 წლიდან ცალკე რაიონია. რაიონული ცენტრია ქალაქი [[კასპი]].


==ბუნება==
მდებარეობს შიდა ქართლის ვაკეზე, მტკვრის ორივე მხარეს. ტერიტორია - 802 კვ.კმ., მათ შორის სასოფლო-სამეურნეო სავარგულებს უკავია 360 კვ.კმ. ჩრდილოეთითი მას აკრავს კავკასიონის სამხრეთი განშტოებანი, სამხრეთით - [[თრიალეთის ქედი]]. რაიონის ტერიტორიაზე მიედინება მდინარეები [[მტკვარი]], [[ქსანი]], [[ლეხურა]], [[კავთურა]], [[თეძამი]]. 


==მოსახლეობა==
მოსახლეობის რიცხოვნობა - 48 ათასი კაცი; სიმჭიდროვე - 61 კაცი კვ.კმ-ზე. რაიონში  72 დასახლებული პუნქტია: 1 ქალაქი, 71 სოფელი. 


==მმართველობა==
რაიონის წარმომადგენლობითი ორგანოა რაიონის საკრებულო, ხოლო აღმასრულებელი ორგანო - გამგეობა. რაიონის ადგილობრივი თვითმმართველობის ადმინისტრაციული ერთეულებია:

*''ქალაქის საკრებულო'' - 1: [[კასპი]];
*''თემის საკრებულო'' - 16: აღაიანის, ახალქალაქის, ახალციხის, გომის, დოესის, ზემო ხანდაკის, თელიანის, კავთისხევის, კოდისწყაროს, ლამისყანის, მეტეხის, ოკამის, სამთავისის, ქვემო ჭალის, წინარეხის.
*''სოფლის საკრებულო'' - 1: ხოვლე.


==ეკონომიკა==
რაიონში შემდეგი სამრეწველო საწარმოები იყო: კასპის ცემენტის ქარხანა, მეტეხის საშენ მასალათა კომბინატი, აგრეთვე კვების მრეწველობის საწარმოები, ღვინის და საკონსერვო ქარხნები. სოფლის მეურნეობის წამყვანი დარგებია: მევენახეობა, მეხილეობა, მებოსტნეობა, სარძევე მეცხოველეობა. მოჰყავთ მარცვლეული. რაიონს კვეთს ქვეყნის მთავარი სარკინიგზო და საავტომობილო მაგისტრალები.


==კულტურა==
რაიონში 49 სახელმწიფო და 2 არასახელმწიფო ზოგადსაგანმანათლებლო სკოლაა, 2 საშუალო პროფესიული და 1 უმაღლესი სასწავლებელი, 43 ბიბლიოთეკა, 1 თეატრი და 2 მუზეუმი. (მხარეთმცოდნეობის მუზეუმი, ი.ჯავახიშვილის სახ. მუზეუმი ხოვლეში). 


==ღირშესანიშნაობანი==
რაიონში არქიტექტურის და კულტურის მრავალი მნიშვნელოვანი ძეგლია: რკონის კომპლექსი, სამთავისის ტაძარი, სხვილოს ციხე-დარბაზის კომპლექსი, [[ქვათახევი|ქვათახევის]], მეტეხის, ახალქალაქის კომპლექსები და სხვა.

{{შიდა ქართლი}}
[[კატეგორია:საქართველოს რაიონები]]
[[კატეგორია:შიდა ქართლის მხარე]]
