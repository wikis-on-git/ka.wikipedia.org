'''ელექტრონული მუსიკა''' საკმაოდ ვრცელი ტერმინია და, როგორც წესი, ელექტრონული საკრავებითა ან ინსტრუმენტებით შექმნილი მუსიკის განსაზღვრებად გამოიყენება. ნებისმიერი ხმა წარმოებული ელექტრონული სიგნალის მიერ შეიძლება კლასიფიცირებულ იქნეს როგორც ელექტრონული და ეს ტერმინიც ზოგჯერ ამ გაგებით იხმარება. თუმცა მუსიკის სხვა ჟანრებიც ბოლო დროს უფრო ხშირად იყენებენ ელექტრონულ გამაძლიერებლებსა და საკრავებს (მაგ. ჯაზი, ხალხური მუსიკა, პოპი) და დებატები იმაზე თუ რა შეიძლება ჩაითვალოს ელექტრონულ მუსიკად დღემდე აქტუალურია.

როგორც კატეგორია კრიტიციზმისა და მარკეტინგისათვის, ტერმინი - ელექტრონული მუსიკა - განსაზღვრავს ძირითადად ისეთი ელქტრონული მოწყობილობებით შექმნილ მუსიკას, როგორებიცაა [[სინთეზატორი]], [[სემპლერი]], [[კომპიუტერი]], და მექანიკური დამრტყმელები. თეორიულად, ამ სახის მუსიკის შექმნაში შეიძლება ნებისმიერი სხვა "ინსტრუმენტიც" მონაწილეობდეს. ელექტრონული მუსიკა შეიძლება ასევე მოისაზრებოდეს, როგორც [[კომპიუტერული მუსიკა]], რადგანაც ის პროგრამის მეშვეობით ხმის ციფრული მანიპულაციის შესაძლებლობას იძლევა, ანალოგური სინთეზატორებისგან განსხვავებით, რომლებიც ელექტრონულ მოწყობილობებს იყენებენ სიგნალების მანიპულაციისთვის.


== ისტორია ==
=== გვიანი მე-19 და ადრინდელი მე-20 საუკუნეები ===
ყველაზე ადრეული წმინდა ელექტრონული ინსტრუმენტი იყო [[ტელეჰარმონიუმი]] ან ტელჰარმონიუმი, შექმნილი [[კაჰილი, თადეუშ|თადეუშ კაჰილის]] მიერ [[1897]] წელს. ეს ინსტრუმენტი პოპულარული ვერ გახდა უბრალო მოუხერხებლობის გამო - ის 7 ტონას იწონიდა. პირველ პრაქტიკულ ელექტრონულ ინსტრუმენტად ხშირად მოიხილება [[თერემინი]], გამოგონილი პროფესორ [[თერემინი, ლეონ|ლეონ თერემინის]] მიერ 1919-1920 წწ. სხვა ადრინდელ ელექტრონულ ინსტრუმენტად მიიჩნევენ ასევე ონდეს-მარტენოტს (ასევე ონდეს მუსიკალე), რომელიც გამოყენებულ იქნა [[მესიაენი, ოლივერ|ოლივერ მესიაენის]] მიერ "ტურანგალილა-სიმფონი"-აში და ასევე სხვა, ძირითადად ფრანგი კომპოზიტორების მიერ.

=== ომისშემდგომი წლები: 1940 და 1950-იანები ===
მეორე მსოფლიო ომის შემდეგ წლებში ელექტრონული მუსიკით ექპერიმენტირება დაიწყეს პროგრესულმა კომპოზიტორებმა, რომელთაც ეს მიჩნდათ ტრადიციულ ინსტრუმენტთა შესაძლებლობების გაფართოების კარგ საშუალებად. მიჩნეულია, რომ თანამედროვე ელექტრონული კომპოზიციები დაიწყო ე.წ. "[[კონკრეტული მუსიკა|კონკრეტული მუსიკის]]" (ფრ. musique concrète) და მაგნიტურ ფირ ჩამწერების განვითარებასთან ერთად 1948 წელს, რაც შემდეგ სწრაფად განვითარდა ადრეული ანალოგური სინთეზატორების გამოგონებასთან ერთად. კონკრეტული მუსიკის პირველი ნაწარმოები დაწერილ იქნა [[შაფერი, პიერ|პიერ შაფერის]] მიერ, რომელიც მოგვიანებით მუშაობს ისეთ ავანგარდისტ კლასიკურ კომპოზიტორებთან, როგორებიც იყვნენ [[ჰენრი, პიერ|პიერ ჰენრი]], [[ბულე, პიერ|პიერ ბულე]] და [[შტოკჰაუზენი, კარლჰაინც|კარლჰაინც შტოკჰაუზენი]]. შტოკჰაუზენმა მრავალი წელი იმუშავა [[კიოლნი|კიოლნის]] ელექტრონული მუსიკის სტუდიაში, სადაც იგი კლასიკური ორქესტრის ხმებს ელექტრონულად მიღებულთან აერთიანებდა. პირველი ელექტრონული მუსიკა ჩაწერილი [[მაგნიტური ლენტა|მაგნიტურ ლენტაზე]] შექმნილი იქნა ამერიკაში [[ბარონები, ლუის და ბებე|ლუის და ბებე ბარონების]] მიერ 1950 წელს.

კოლუმბია-პრინსტონის ელექტრონული მუსიკის ცენტრი ნიუ იორკში (ამჟამად კომპიუტერული მუსიკის ცენტრი) დაფუძნებულ იქნა 1959 წელს [[უსაჩევსკი, ვლადიმირ|ვლადიმირ უსაჩევსკისა]] და [[ლენინგ, ოტტო|ოტტო ლენინგის]] მიერ. ისინი მაგნიტური ლენტის მანიპულაციებზე ადრეული 50-იანი წლებიდან მუშაობდნენ და მათი სტუდია მოწყობილ იქნა ინჟინერ [[მოზი, პიტერ|პიტერ მოზის]] დახმარებით. ხმის ჩამწერმა სტუდიამ RCA ([[ამერიკის რადიო კორპორაცია]]) მათ გადასცა RCA Mark II ხმის სინთეზატორი, რომელიც ვაკუუმიან ვენტილაციას იყენებდა და ასევე თან ერთვოდა პირველი ელექტრონული მუსიკალური სექუენსერი. ეს სტუდია გახდა ამერიკის ელექტრონული მუსიკის ცენტრი თითქმის 1980 წლამდე.

[[მეთიუ, მაქს|მაქს მეთიუ]] იწყებს კომპიუტერების გამოყენებას მუსიკის შესაქმენლად 1957 წელს ბელ ლაბში (Bell Laboratories). სხვა ამ დარგის კომპოზოტორები იყვნენ [[ვარეზი, ედგარ|ედგარ ვარეზი]] და [[რაიხი, სტივ|სტივ რაიხი]].

=== 1960-იანებიდან გვიანდელ 70-იან წლებამდე ===
რადიოფონის სახელოსნოში, ბრიტანეთის მაუწყებლობის კომპანიის (BBC) ხმის სპეციალური ეფექტების განყოფილებაში, [[გრეინგერი, რონ|რონ გრეინგერი]] და [[დერბიშაი, დელია|დელია დერბიშაი]] ქმნიან ერთ-ერთ უპირველეს ელექტრონულ "ქუდს" სატელევიზიო პროგრამა Doctor Who-სთვის 1963 წელს.

მიუხედავად იმისა, რომ ელექტრონული მუსიკა თავიდან შეიქმნა, როგორც კლასიკური კომპოზოციების მიღების საშუალება, იგი სწრაფად იქნა შემდგომში ათვისებული პოპულარულ კულტურაშიც. 1960-იან წელბში [[კალროსი, ვენდი|ვენდი კარლოსმა]] პოპულარიზაცია გაუკეთა სინთეზატორის მუსიკას ორი ღირსშესანიშნავი ალბომით Switched-On Bach და The Well-Tempered Synthesizer, სადაც მან ბაროკოს [[კლასიკური მუსიკა|კლასიკური მუსიკის]] ნაწილების რეპროდუქცია მოახდინა [[მუგის სინთეზატორი|მუგის სინთეზატორებზე]]. მუგს იმჟამად ერთდროულად მხოლოდ ერთი ნოტის გამომუშავება შეეძლო, მაშასადამე ისეთი მრავალფენოვანი შენაერთის შექმნა, როგორც ეს კარლოსმა გააკეთა, მოითხოვდა უამრავ საათს სტუდიაში. ადრინდელი მანქანები არასტაბილურობით გამოირჩეოდნენ და ადვილად გამოდიოდნენ მწყობრიდან. მიუხედავად ამისა, ზოგიერთი მუსიკოსი, მაგ.  [[ემერსონი, ქეით|ქეით ემერსონი]] ემერსონ ლეიქ და პალმერი-დან, ამ საკრავების გზაზე წაღებასაც ახერხებდა.

ტექნოლოგიის განვითარებასთან ერთად, სინთეზატორები გაიაფდა, უფრო მობილური და საიმედო გახდა, რის შედეგადაც ისინი ბევრმა როკ ჯგუფმა აითვისა. ყველაზე ადრეულ ამთვისებელთა შორის იყვნენ The Silver Apples და [[პინკ ფლოიდი]], და თუმცა მათი მუსიკა მთლიანად ელექტრონული არ იყო, დამუშავებული ხმის უმეტესი ნაწილი სინთეზატორზე იყო დამოკიდებული. გერმანიაში ელექტრონულ გახმოვანებას იყენებდნენ ისეთი პოპულარული ჯგუფები, როგორიცაა Tangerine Dream, Can, და სხვა.

ჯაზში აკუსტიკური ინსტრუმენტები და სინთეზატორები შერწყმულ იქნა ღირსშესანიშნავ ჩანაწერთა სერიაში Weather Report-ის მიერ. [[ზავინული, ჯო|ჯო ზავინული]], ჯგუფის სინთეზატორზე დამკვრელი, შემდგომშიც განაგრძობდა მსგავსი ჯგუფების შექმნას. სახელგანთქმულ ჯაზურ პიანისტს, [[ჰენკოკი, ჰერბი|ჰერბი ჰენკოკს]] ჯგუფ The Headhunters-ერთან ერთად 1970-იან წლებში თავის ნაწარმოებებში შემოაქვს ელექტრონული ხმების ფართო სპექტრი, რაც მან უფრო ღრმად და მეტი ენთუზიაზმით განავრცო თავის შემდგომ ალბომში The Future Shock, პროდიუსერ [[ლასველი ბილ|ბილ ლასველთან]] ერთად 1980-იან წლებში. შედეგად, 1983 წელს მოგვევლინა პოპულარული ჰიტი Rockit.

მუსიკოსებმა თენჯერინ დრიმ, [[ენო, ბრაიან|ბრაიან ენომ]], [[ვანგელის]], [[ჯარრე, ჟან მიშელ|ჟან მიშელ ჯარრემ]], რეი ბუთიგიემ, იაპონელმა კომპოზიტორემბა ისაო ტომიტამ და კიტარომ ასევე პოპულარიზაცია გაუწიეს ელექტრონულ მუსიკას. ამასთან კინოინდუსტრიამაც ინტენსიურად დაიწყო ელქტრონული მუსიკის გამოყენება [[საუნდტრეკი|საუნდტრეკებში]]. მაგალითისთვის გამოდგება ვენდი კარლოსის ნამუშევარი [[კუბრიკი, სტენლი|სტენლი კუბრიკის]] ფილმისთვის "[[მოსამართი ფორთოხალი]]", შექმნილი [[ბურგესი, ენთონი|ენთონი ბურგესის]] ნოველის მიხედვით.

მას შემდეგ, რაც ელექტრონული ხმოვანება უფრო ხშირი გახდა პოპულარული ჩანაწერებისთვის, სხვა მეცნიერულ-ფანტასტიკური ჟანრის ფილმებმაც დაიწყეს მაყურებელთა ემოციებზე ზეგავლენის მოსახდენად ელექტრონული მუსიკის და ელექტრონულად მიღებული ხმოვანი ეფექტების გამოყენება. მალევე, სხვა პოპ ჯგუფებთან ერთად ელექტრონული ჯგუფების დაქირევებაც დაიწყეს სპეციალურად ფილმებისთვის საუნდტრეკების ჩასაწერად.


[[კატეგორია:მუსიკა]]
[[კატეგორია:ელექტრონული მუსიკა]]
[[კატეგორია:დიჯეები]]

[[bg:Електронна музика]]
[[de:Elektronische Musik]]
[[en:Electronic music]]
[[fi:Elektroninen musiikki]]
[[fr:Musique électronique]]
[[he:מוזיקה אלקטרונית]]
[[hu:Elektronikus zene]]
[[ja:電子音楽]]
[[ko:전자 음악]]
[[nl:Elektronische muziek]]
[[pl:Muzyka elektroniczna]]
[[pt:Música eletrônica]]
[[ru:Электронная музыка]]
[[sv:Elektronisk musik]]
[[zh:電子音樂]]
