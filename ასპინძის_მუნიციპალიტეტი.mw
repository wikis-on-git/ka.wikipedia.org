'''ასპინძის რაიონი''' - ადმინისტრაციული რაიონი [[სამცხე-ჯავახეთის მხარე|სამცხე-ჯავახეთის მხარეში]]. რაიონის ტერიტორია [[1917]] წლამდე  ტფილისის გუბერნიის ახალციხის მაზრაში შედიოდა, [[1921]] წლიდან - ახალციხის მაზრაში ტოლოშის რაიონის სახელით, 1930 წლიდან - ცალკე ტოლოშის რაიონია, [[1933]] წლიდან - იმავე საზღვრებში ასპინძის რაიონის სახელით. რაიონის სამხრეთი საზღვარი ემთხვევა [[საქართველო]]-[[თურქეთი|თურქეთის]] სახელმწიფო საზღვარს.


==ბუნება==
მდებარეობს ახალციხის ქვაბულის აღმოსავლეთ ნაწილში, ჩრდილოეთიდან შემოსაზღვრულია [[თრიალეთის ქედი|თრიალეთის მთების]] კალთებით, სამხრეთიდან - [[ერუშეთის ქედი|ერუშეთის მთების]] კალთებით. ტერიტორია შეადგენს 825 კვ.კმ-ს, მათ შორის სასოფლო-სამეურნეო სავარგულებს უკავია 540 კვ.კმ. რაიონის მთავარი მდინარეა [[მტკვარი]]. მისის შენაკადებია: [[ფარავანი]], [[ოთა]], [[ოშორა]] და სხვები. თმოგვსა და ხერთვისს შორის მდებარეობს [[წუნდის ტბა]]. სასარგებლო წიაღისეულიდან აღსანიშნავია [[ბაზალტი]], [[მარმარილო]], თიხა, მინერალური წყლები.


==მოსახლეობა==
მოსახლეობის რიცხოვნობა - 13 ათასი კაცი; სიმჭიდროვე - 16 კაცი კვ.კმ-ზე. რაიონში 21 დასახლებული პუნქტია: 1 [[ქალაქი]], 20 [[სოფელი]]. 


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

*''დაბის საკრებულო'' - 1: [[ასპინძა]];
*''თემის საკრებულო'' - 7: ვარგავის, იდუმალას, ნაქალაქევის, ორგორის, ტოლოშის, ძველის, ხიზაბავრის;
*''სოფლის საკრებულო'' - 4: აწყვიტა, დამალა, ოთა, რუსთავი.


==ეკონომიკა==
სოფლის მეურნეობის ძირითადი დარგებია [[მიწათმოქმედება]], [[მეხილეობა]], [[მეცხოველეობა]]. მრეწველობა სუსტადაა განვითარებული და უმთავრესად ადგილობრივი დანიშნულებისაა. აქ არის ადგილობრივი მნიშვნელობის ბალნეოლოგიური კურორტი [[ვარძია|ვარძიაში]], ასევე ტურისტული ბაზა "ვარძია".


==კულტურა==
რაიონში 22 სახელმწიფო ზოგადსაგანმანათლებლო [[სკოლა|სკოლაა]], 24 [[ბიბლიოთეკა]], 2 [[თეატრი]] და 2 [[მუზეუმი]] (მხარეთმცოდნეობის). 


==ღირშესანიშნაობანი==
ასპინძის რაიონში შემორჩენილია ქართული კულტურის მრავალი ძეგლი, მათ შორის აღსანიშნავია: ვარძია, ვანის ქვაბები, თმოგვი, ხერთვისი.

{{სამცხე-ჯავახეთი}}
[[კატეგორია:საქართველოს რაიონები]]
[[კატეგორია:სამცხე-ჯავახეთის მხარე]]
