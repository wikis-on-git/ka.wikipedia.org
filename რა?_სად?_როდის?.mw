'''რა? სად? როდის?''' – პოპულარული სატელევიზიო ინტელექტუალური თამაში შექმნილი ვლადიმერ ვოროშლოვის მიერ. სატელევიზიო გადაცემის შექმნის თარიღად მიჩნეულია 1975 წლის 4 სექტემბერი, როდესაც ის პირველად გავიდა საბჭოთა კავშირის ტელევიზიით.
თამაშში მონაწილობას იღებს 6 მოთამაშე ("მოაზროვნე"), რომლებიც პასუხობენ ტელემაყურებლთა მიერ დასმულ კითხვებს. კითხვები მეტწილად წარმოადგენს არატრივიალურ ლოგიკურ გამოცანებს, რომელებიც არ საჭიროებენ განსაკუთრებულ ცოდნას.
წესები, პრიზები, და თვით გადაცემის და მოთამაშეების სახელწოდებები იცვლებოდა დროის მანძილზე.
1991 წლამდე პრიზების სახით რიგდებოდა ფასული წიგნები. 1991 წელს გადაცემამ იცვალა სახე და გადაკეთდა "ინტელექტუალურ კაზინოდ", სადაც "მოაზროვნეები" წინასწარ დებდნენ ფსონებს კითხვის გამოცნობაზე. ამ პრინციპმა უარყოფითი დამოკიდებულება გამოიწვია ტელემაყურებელში, რის გამოც 2001 წლიდან მოთამაშეები ფულზე აღარ თამაშობენ.

გამოყოფენ თამაშის 2 განშტოებას:
"სატელევიზიო რა? სად? როდის?"
"სპორტული რა? სად? როდის?"
