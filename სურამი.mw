'''სურამი''' - [[დაბა]] [[ხაშურის რაიონი|ხაშურის რაიონში]]. მდებარეობს [[ლიხის ქედი|ლიხის ქედის]] სამხრეთ კალთებზე. სარკინიგზო შტოხაზით შეერთებულია [[ხაშური|ხაშურთან]]. დაბის სტატუსი მიენიჭა [[1926]] წელს. მოსახლეობა 9,8 ათასი (2002). სურამი სამთო-კლიმატური კურორტია. აქ არის კულტურისა ([[უკრაინკა, ლესია|ლესია უკრაინკას]] სახლ-მუზეუმი) და განათლების დაწესებულებები, გადამამუშავებელი და მოპოვებითი მრეწველობის მცირე საწარმოები. ამ ადგილებში ადამიანს ადრინდელ ბრინჯაოს ხანიდან უცხოვრია. XII ს - ში ფეოდალური ქალაქია და ქართლის ერისთავთა რეზიდენცია იყო. შუა საუკუნეებში ძლიერ ციხე-სიმაგრედ ითვლებოდა. [[ვახუშტი ბატონიშვილი|ვახუშტის]] თქმით “არს ქალაქი სურამი და ამასა შინა მკვიდრობენ მართმადიდებელი ქართველნი, სომეხნი, ურიანი 200 კომლი”. დაბაში მდებარეობს [[სურამის ციხე]] და ეკლესია.


[[კატეგორია:საქართველოს დაბები]]
