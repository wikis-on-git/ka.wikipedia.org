{{რომის მთავრობა}}
[[სურათი:Lictor.jpg|thumb|left|ლიქტორი ფასცებით]]
'''ლიქტორი''' (''[[ლათინური ენა|ლათ]]. '''lictor''' - ligare - შეკვრა, დაბმა'') [[რომის რესპუბლიკა|რომში]] ერთერთი უმდაბლესი თანამდებობა. ამ თანამდებობის წარმოშვებაზე ცნობები არ გვაქვს, პირველად ლიქტორები [[რომის სამეფო|მეფეების]] პერიოდთან არიან მოხსენებულნი.

თავდაპირველად ლიქტორები [[მაგისტრატუსები|მაგისტრატუსების]] ბრძანებების შემსრულებელნი იყვნენ, შემდგომში კი მათ მაგისტრუსების დაცვა ევალებოდათ.

ლიქტორები როგორც წესი ან პლებეები ან განთავისუფლებული ხდებოდნენ. ისინი აუცილებლად რომის მოქალაქეები იყვნენ, ვინაიდან [[ტოგა|ტოგას]] ატარებდნენ. ისინი სამხედრო სამსახურიდან განთავისუფლებულნი იყვნენ, ადრეული [[რომის იმპერია|იმპერიის]] ხანაში მათ ფიქსირებული ხელფასი ჰქონდათ 600 [[რომაული ფულადი სისტემა|სერტეციუსი]] და გაერთიანებულნი იყვნენ კორპორაციაში.

ლიქტორს ევალებოდა მაგისტრატუსის დაცვა და მისი ძალაუფლების სიმბოლოს - [[ფაცები|ფაცების]] ტარება, ქალაგარეთ კი ფაცებში ნაჯახები იდებოდა. [[დიქტატორი|დიქტატორის]] ლიქტორები კი ყოველთვის ატარებდნენ ნაჯახებს. ისინი მაგისტრატუსს ყოველთვის თან დაყვებოდნენ. ისტორიული წყაროების მიხედვით ადრეული რესპუბლიკის პერიოდში ლიქტორი მაგისტრატუსის მიერ გამონატილ განაჩენსაც ასრულებდა.

[[ვერსტა|ვესტას]] ქურუმებსაც ახლდათ თითო ლიქტორი, როდესაც ისინი საჯარო ღონისძიებებში იღებდნენ მონაწილეობას. მაგისტრუსების ლიქტორების რაოდენობა მკაცრად რეგლამენტირებული იყო, რაც უფრო მეტი ლიქტორი ახლდა მაგისტრუსს, მით უფრო მაღალი რანგი ეკავა მას.

* [[დიქტატორი]] - 24 ლიქტორი
* [[კონსული]] - 12 ლიქტორი
* [[პროკონსული]] - 11 ლიქტორი
* [[Magister Equitum]] - 6 ლიქტორი
* [[პრეტორი]] - 5 ლიქტორი
* [[პროპრეტორი]] - 4 ლიქტორი
* პატრიციუსი [[ედილუსი]] - 2 ლიქტორი

ამათ გარდა კიდევ იყვნენ სხვა ტიპის ლიქტორები - '''lictor curiatus''', ესენი ემსახურებოდნენ [[დიდი პონტიფიკუსი|დიდ პონტიფიკუსს]] და ვესტას ქურუმებს. იმპერატორის ოჯახის წევს ქალებს ქალაქში გასვლისას ასევე ახლდნენ ამ ტიპის ლიქტორები.


[[კატეგორია:ძველი რომი]]
[[კატეგორია:რომის სახელმწიფო ინსტიტუტები]]

[[bg:Ликтор]]
[[ca:Lictor]]
[[da:Liktor]]
[[de:Liktor]]
[[en:Lictor]]
[[es:Lictor]]
[[fi:Liktori]]
[[fr:Licteur]]
[[he:ליקטור]]
[[hu:Lictor]]
[[it:Lictor]]
[[la:Lictor]]
[[nl:Lictor]]
[[pl:Liktor]]
[[ru:Ликтор]]
[[sv:Liktor]]
[[zh:刀斧手]]
