'''მანანა ორბელიანი''' (* [[1808]] ―   † [[1870]]), მირმანოზ ქსნის ერისთავის ასული, დავით ორბელიანის მეუღლე. 1831 წლის გაზაფხულზე ორბელიანი [[შეთქმულება 1832 წლისა|შეთქმულთა]] ფარული ორგანიზაციის წევრი გახდა. მისი ბინა შერჩეული იყო წვეულების ადგილად, სადაც უნდა დაეხოცათ სახმედრო და სამოქალაქო უწყებათა მოხელენი. შეთქმულების გაცემის შემდეგ დაუწესეს მკაცრი პოლიტიკური მეთვალყურეობა. ორბელიანს სახელგანთქმული სალონი ჰქონდა, სადაც იკრიბებოდნენ გამოჩენილი საზოგადო მოღვაწეები, მწერლები, ხელოვნების მუშაკები: [[ბარათაშვილი, ნიკოლოზ|ნ. ბარათაშვილი]],  [[ორბელიანი, გრიგოლ|გ. ორბელიანი]], [[ერისთავი, გიორგი|გ. ერისთავი]], [[თუმანიშვილი, მიხეილ|მ. თუმანიშვილი]], [[ყიფიანი, დიმიტრი|დ. ყიფიანი]] და სხვები. სალონის ხშირი სტუმრები იყვნენ თბილისში ჩამოსული უცხოელები. ორბელიანმა მონაწილეობა მიიღო ჟურნალ "ცისკრის" დაარსებასა და მუდმივი ქართული პროფესიული თეატრის ჩამოყალიბებაში.


[[კატეგორია:ქართველები]]
[[კატეგორია:დაბადებული 1808]]
[[კატეგორია:გარდაცვლილი 1870]]
