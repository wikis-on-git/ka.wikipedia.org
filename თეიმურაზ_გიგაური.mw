'''გიგაური, თეიმურაზ''' (თენგიზ) ლევანის ძე (* [[2 ივლისი]], [[1933]], [[თბილისი]]), [[ქართველები | ქართველი]] მოქანდაკე. საქართველოს დამსახურებული მხატვარი ([[1972]]). [[1960]] წელს დაამთავრა თბილისის სამხატვრო აკადემია ([[კანდელაკი, ნიკოლოზ | ნ. კანდელაკის]] კლასი). [[1961]]-იდან იქვე ეწევა პედაგოგიურ საქმიანობას. სამხატვრო გამოფენებში მონაწილეობს [[1958]]-იდან. გიგაური წარმატებით მუშაობს ჭედური ხელოვნების, მინის მხატვრული დამუშავების, კერამიკისა და წიგნის გაფორმების დარგში. მნიშვნელოვანი ნამუშევრები: [[გორგასალი | ვახტანგ გორგასლის]] ძეგლი (1958, პრემირებულია ძეგლისათვის გამართულ კონკურსში), თბილისის მეტროპოლიტენის სადგურ "სამასი არაგველის" პანო (ჭედურობა, სპილენძი, [[1967]], [[გიგაური, გივი | გ. გიგაურთან]] ერთად), "გამარჯვება" (ბრინჯაო, [[1975]], ქანდაკების მუზეუმი, კაუნასი), "სვანის პორტრეტი" (ტონირებული თაბაშირი, [[1982]]), "ეს არ უნდა განმეორდეს!" (ბრინჯაო, [[1985]]), "ირემი" ([[1962]], კერამიკა), სერვიზი (მინა, [[1962]]), "ქალის ტორსი" (ბროლი, [[1964]]). გააფორმა [[რუსთაველი | შოთა რუსთაველის]] ვეფხისტყაოსანი ([[1966]]), [[ამისულაშვილი, შალვა | შ. ამისულაშვილის]] "ბალადა" და სხვ.


[[კატეგორია:ქართველები]]
