[[1993]] წელს [[გაერო|გაეროს]] [[გენერალური ასამბლეა|გენერალურმა ასამბლეამ]] დაადგინა, რომ [[1994]] წლის [[15 მაისი|15 მაისიდან]] დაწყებული ყოველწლიურად აღენიშნა '''ოჯახების საერთაშორისო დღე'''. ამ თარიღის დაწესების მიზანია სხვადასხვა ქვეყნის საზოგადოებრიობის ყურადღების მიპყრობა ოჯახთა მრავალრიცხოვან პრობლემებზე, განსაკუთრებით იმ ოჯახებზე, რომლებიც დაზარალდნენ სამხედრო მოქმედებების შედეგად, გახდნენ სიღატაკისა და [[შიდსი|შიდსის]] მსხვერპლნი. ეს ოჯახები, რომლებიც იბრძვიან არსებობის ელემენტარული პირობებისათვის, საჭიროებენ მხარდაჭერას და ასეთი მხარდაჭერა უნდა მიიღონ. გაეროს გენერალური მდივნის [[ანანი, კოფი |კოფი ანანის]] აზრით, როდესაც ილახება ერთი ოჯახის ძირითადი უფლებები, მაშინ საფრთხე ექმნება ასევე კაცობრიობის ერთიან ოჯახს, რომლის წევრები ჩვენ ყველანი ვართ

[[კატეგორია:საერთაშორისო დღესასწაულები]]
