'''ტიმოლეონ დ’ეპინე, მარკიზი დე სენ-ლიუკი''' ([[ფრანგული ენა|ფრანგ.]]: Timoléon d'Espinay, marquis de Saint Luc) (* [[1580]]; † [[1644]], [[ბორდო]]) - იყო ფრანგი მხედართმთავარი, [[საფრანგეთის მარშალი]] და სამეფო ორდენის რაინდი. 

ტიმოლეონ დ’ეპინე იყო საფრანგეთის არტილერიის გრან-მეტრის [[დ’ეპინე, ფრანსუა|ფრანსუა დ’ეპინე]], სენიორ დე სენ-ლიუკის და მისი მეუღლის ჟანა დე კოსეს, მარშალ [[დე კოსე, შარლ I|შარლ I დე კოსე]], გრაფ დე ბრისაკის ასულის უფროსი ვაჟი.

[[1603]] წელს იგი [[დე ბეთიუნი, მაქსიმილიან|ჰერცოგ დე სიუის]] ახლდა დიპლომატიურ კორპუსში [[ლონდონი|ლონდონში]]. [[1622]] წელს როგორც საფრანგეთის ვიცე-ადმირალმა რამდენიმე ბრწყინვალე გამარჯვება მოიპოვა [[ლა როშელი|ლა როშელის]] დამცველებზე და აიძულა [[ჰუგენოტები|ჰუგენოტების]] მეთაური [[დე როჰანი, ბენჟამენ|ბენჟამენ დე როჰანი]], ბარონი დე სუბისი დაეტოვებინა კუნძულები [[რე (კუნძული)|რე]] და [[ოლერონი (კუნძული)|ოლერონი]].

[[1627]] წელს ტიმოლეონ დ’ეპინე გიენის პროვინციის გენერალ-შტატჰალტერად დაინიშნა და საფრანგეთის მარშლის წოდება მიენიჭა. [[1644]] წელს იგი ქალაქ ბორდოში გარდაიცვალა. მისი ცხედარი გადაასვენეს [[პარიზი|პარიზში]] და დაკრძალეს „ორლეანის კაპელაში“ ([[ფრანგული ენა|ფრანგ.]]: Chapelle d'Orleans).


[[de:Timoléon d'Espinay]]
[[en:Timoléon d'Espinay]]
