[[Image:EdmundHusserl.jpg|thumb|right|ედმუნდ ჰუსერლი]]
'''ჰუსერლი, ედმუნდ''' ( * [[8 აპრილი]]. [[1859]], [[პროსნიცი]] ― †  [[26 აპრილი]]. [[1938]], [[ფრაიბურგი]] ), გერმანელი ფილოსოფოს-იდეალისტი, ტრანსცენდენტალური ფენომენოლიგიის ფუძემდებელი; სწავლობდა [[ლაიფციგი | ლაიფციგში]], [[ბერლინი | ბერლინსა]] და [[ვენა]]ში. [[1883]], ვარიაციათა აღრიცხვაში დისერტაციის დაცვის შემდეგ, [[ვაიერშტრასი, კარლ | კ. ვაიერშტრასის]] ასისტენტი იყო. [[ბრენტანო, ლუიო | ფ. ბრენტანოსა]] და [[შტუმპფი, კარლ | კ. შტუმპფის]] გავლენით ცდილობდა მათემატიკა ფსიქოლოგისტურად დაეფუძნებინა ( "რიცხვის ცნების შესახებ", [[1887]]; "არითმეტიკის ფილოსოფია", [[1891]] ). [[ფილოსოფია | ფილოსოფიის]] [[პროფესორი]] [[ჰალე]]ში, [[გეტინგენი | გეტინგენსა]] და [[ფრაიბურგი | ფრაიბურგში]], საიდანაც ფაშისტებმა ებრაელობის გამო დაითხოვეს. 

[[ფრეგე, გოტლობ | გ. ფრეგეს]] კრიტიკამ დააჩქარა ჰესერლის მიერ ფსიქოლოგიზმის უარყოფა. მეცნიერებათა ფილოსოფიის დაფუძნების ახალი პოზიცია ჰუსერლმა ჩამოაყალიბა "ლოგიკური გამოკვლევების" 2 ტომში ( 1900-1901 ). I ტომის გამო იგი ანტიფსიქოლოგიზმის მედროშედ აღიარეს, II ტომის გამო კი ფსიქოლოგიზმის დაცვა დააბრალეს, რადგან დროსა და სივრცეში მოცემული ფაქტის ცვალებადობაში ინვარიანტული ზედროულის ძიების გზას დესკრიფციული ფაიქოლოგია უწოდა. ჰუსერლი ცოდნის ობიექტურობის საფუძვლებს სუბიექტურობაში - ობიექტების შესახებ ჩვენს ცოდნაში ეძიებდა, რასაც ხელი შეუწყო მისმა შეხვედრამ [[დილთაი, ვილჰელმ | ვ. დილთაისთან]] ( [[1905]] ). განავითარა "ფილოსოფიის, როგორც მკაცრი მეცნიერების" ( [[1911]] ) იდეა. ეს იდეა დაიცვა შრომაში "იდეები წმინდა ფენომენოლოგიისა და ფენომენოლოგიური ფილოსოფიისათვის" ( დაწერა 3 წიგნად, [[1913]] გამოიცა პირველი - "ზოგადი შესავალი ფენომენოლოგიაში", სხვები კი - ჰუსერლის სიკვდილის შემდეგ ). ჰუსერლი არ კმაყოფილდებოდა მიღწეულით, მუდამ ახალ დასაბუთებას ეძებდა თავისი [[ფენომენოლოგია | ფენომენოლოგიისათვის]]. იგი თანდათან მეტ როლს ანიჭებდა წმინდა სუბიექტურობას, როგორც ჩვენი ცოდნის მაკონსტიტუირებელს. ამგვარი ტრანსცენდენტალური იდეალიზმით მას სურდა დაედგინა [[ბოლცანო, ბერნარდ | ბ. ბოლცანოს]] გავლენით გაზიარებული "თავისთავადი ჭეშმარიტების" ბუნება. მაგრამ არც ეს და არც "თავად საგნებისაკენ" სწრაფვა არ ნიშნავდა ჰუსერლისთვის არც ცნობიერების ინტენსიურობას; ამიტომ მისი ფენომენოლოგია ტრანსცენდენტალური ეგოლოგიის ( მოძღვრება აბსოლუტური "მეს" შესახებ ) სახეს იღებს: სუბიექტი ფენომენებს, როგორც ცნობიერების ნაკადს მყარ ელემენტებს, არსების ჭვრეტით აკონსტიტუირებს. ჰუსერლი ამ მიზნით ითვისებს [[დეკარტი, რენე | რ. დეკარტის]], [[კანტი, იმანუელ | ი. კანტისა]] და სხვების შეხედულებებს. სხვა შრომებში ჰუსერლი ცდილობს ახლებურად დაასაბუთოს ის შეხედულებანი, რომლებიც მოცემულია მის ძირითად ნაშრომში "იდეები..." ( 1913 ). ეგზისტენციალიზმის აღმოცენების შემდეგ ჰუსერლი განსაკუთრებულ ყურადღებას აქცევდა საკუთარი მეთოდით გაგებულ ემპირიულ ადამიანს და სოციალურ გარემოს. ამის შედეგია ნაშრომი "ევროპული მეცნიერების კრიზისი და ტრანსცენდენტალური ფენომენოლოგია" ( [[1936]] ).

ჰუსერლის გავლენას განიცდიდნენ [[იასპერსი, კარლ | კ. იასპერსი]], [[ჰაიდეგერი, მარტინ | მ. ჰაიდეგერი]], [[ჰარტმანი, ნიკოლაი | ნ. ჰარტმანი]], [[შელერი, მაქს | მ. შელერი]], [[სარტრი, ჟან პოლ | ჟ. პ. სარტრი]], მ. მერლო-პონტი და სხვები. ოციანი წლების დასაწყისში ჰუსერლის სემინარების აქტიური მონაწილე იყო პროფ. [[ბაქრაძე, კონსტანტინე | კ. ბაქრაძე]]. ჰუსერლის კვლევის ცენტრია მრავალ ქვეყანაში, არქივი და გამომცემლობა - ლუვენში.

[[კატეგორია:გერმანელები]]

[[cs:Edmund Husserl]]
[[da:Edmund Husserl]]
[[de:Edmund Husserl]]
[[en:Edmund Husserl]]
[[es:Edmund Husserl]]
[[fr:Edmund Husserl]]
[[it:Edmund Husserl]]
[[ja:エドムント・フッサール]]
[[ko:후설]]
[[nl:Edmund Husserl]]
[[no:Edmund Husserl]]
[[pl:Edmund Husserl]]
[[pt:Edmund Husserl]]
[[ro:Edmund Husserl]]
[[ru:Гуссерль, Эдмунд]]
[[sk:Edmund Husserl]]
[[sv:Edmund Husserl]]
