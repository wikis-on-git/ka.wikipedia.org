'''თელავის რაიონი''' - ადმინისტრაციულ-ტერიტორიული [[რაიონი]] [[კახეთის მხარე|კახეთის მხარეში]]. რაიონის ტერიტორია [[1917]]-მდე შედიოდა თბილისის გუბერნიის თელავის მაზრაში, [[1921]]-დან თელავის მაზრაში. [[1929]]-დან კახეთის ოლქის თელავის მაზრაში, [[1930]]-დან გამოიყო დამოუკიდებელ რაიონად.


==ბუნება==
მდებარეობს კახეთის [[კავკასიონი|კავკასიონის]] სამხრეთ-დასავლეთ კალთებზე, [[ალაზნის ველი|ალაზნის ველსა]] და [[გომბორის ქედი|გომბორის ქედის]] ჩრდილო-აღმოსავლეთ ნაწილში. ტერიტორია - 1095 კვ.კმ., მათ შორის სასოფლო-სამეურნეო სავარგულებს უკავია 370 კვ.კმ. რაიონის მთავარი მდინარეებია [[ალაზანი]] და მისი მარცხენა შენაკადები - სტორი და ლოპოტა. მარჯვენა შენაკადები პერიოდული მდინარეებია - თურდო, კისისხევი, ვანთისხევი, აკურისხევი. 


==მოსახლეობა==
მოსახლეობის რიცხოვნობა - 71 ათასი კაცი; სიმჭიდროვე - 84 კაცი კვ.კმ-ზე. რაიონში 31 დასახლებული პუნქტია: 1 [[ქალაქი]], 30 [[სოფელი]]. დიდი სოფელია ყარაჯალა (8 ათასი).


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

* ''ქალაქის საკრებულო'' - 1: [[თელავი]];
* ''თემის საკრებულო'' - 8: აკურის, თეთრი წყლების, კისისხევის, ნაფარეულის, რუისპირის, სანიორის, ფშავლის, ქვემო ხოდაშნის;
* ''სოფლის საკრებულო'' - 9: არათანა, გულგულა, ვარდისუბანი, იყალთო, კონდოლი, კურდღელაური, ყარაჯალა, შალაური, წინანდალი.


==ეკონომიკა==
წამყვანი დარგია [[მევენახეობა]], განვითარებულია აგრეთვე [[მებაღეობა]], მარცვლეულის წარმოება, [[მებოსტნეობა]], ეთერზეთოვანი კულტურების, ხორცისა და რძის წარმოება. მნიშვნელოვანი საწარმოებია ღვინის ქარხნები, კვების და მსუბუქი მრეწველობის ობიექტები. რაიონის ტერიტორიაზე გადის სარკინიგზო ხაზი და საავტომობილო მაგისტრალი. თელავი საჰაერო გზით დაკავშირებულია [[თუშეთი|თუშეთთან]].


==კულტურა==
რაიონში 34 სახელმწიფო ზოგადსაგანმანათლებლო [[სკოლა|სკოლაა]], 7 საშუალო პროფესიული და 2 უმაღლესი სასწავლებელი (იაკობ გოგებაშვილის სახ. თელავის სახელმწიფო უნივერსიტეტი, საქართველოს პოლიტექნიკური უნივერსიტეტის თელავის ფილიალი), 33 [[ბიბლიოთეკა]], 2 [[თეატრი]] (ვაჟა-ფშაველას სახ. სახელმწიფო აკადემიური თეატრი) და 2 [[მუზეუმი]] (ალ.ჭავჭავაძის სახლ-მუზეუმი). 


==ღირშესანიშნაობანი==
*''ხუროთმოძღვრების ძეგლები'': აკურის მონასტერი, ვანთის სასახლის კომლექსი, ძველი შუამთის მონასტერი, იყალთოს სამონასტრო კომპლექსი, ახალი შუამთის მონასტერი.

{{კახეთი}}
[[კატეგორია:კახეთის მხარე]]
