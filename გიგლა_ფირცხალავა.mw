[[სურათი:Pirzchalawa-portait.jpg|thumb|გიგლა ფირცხალავა]]
'''გიორგი (გიგლა) იასონის ძე ფირცხალავა''' (* [[15 სექტემბერი]], [[1922]], [[ფოთი]] ―   †   [[4 ივნისი]], [[1983]], [[თბილისი]]), [[ქართველები|ქართველი]] გრაფიკოსი, მოქანდაკე, კარიკატურისტი. საქართველოს სსრ სახალხო მხატვარი (1978).

დაამთავრა [[თბილისის სამხატვრო აკადემია]] (1950), იყო [[კანდელაკი, ნიკოლოზ პორფირეს ძე| ნ. კანდელაკის]] მოწაფე. 1941-1942 წლებში ფირცხალავამ პოლიტიკური კარიკატურების ბეჭდვა დაიწყო ჟურნალ "ნიანგში", აგრეთვე ფრონტულ ფურცლებში "კომუნისტი" და "ლახვარი". 1950-1966 პედაგოგიურ მოღვაწეობას ეწეოდა ი. ნიკოლაძის სახელობის სამხატვრო სასწავლებელში, 1967-იდან თბილისის სამხატვრო აკადემიაში. 1952-იდან თანამშრომლობდა ჟურნალ "კროკოდილში". 

[[სურათი:Pirzchalawa-cartoon.jpg|left|thumb|ან დამაძინეთ, ან  სტუმრად დამპატიჟეთ!!!]]
ფირცხალავას ნამუშევრებისათვის დამახასიათებელია საღი [[იუმორი]], მაღალპროფესიული ოსტატობა. განსაკუთრებული პოპულარობა მოიპოვა მისმა მახვილგონივრულმა კარიკატურებმა, მეგობრულმა შარჟებმა ("ყვავილების მოყვარული", 1960; "ბულდოგის შექმნა", "არც ახლა იყიდი იატაკსაწმენდს?!", ორივე 1961; "გაიცანით, ჩემი მეორე ნახევარი", 1954 და სხვა).

ფირცხალავა ავტორია საინტერესო სკულპტურული პორტრეტებისა ("მოჭიდავე [[ციმაკურიძე, დავით|დავით ციმაკურიძის]] პორტრეტი", ბრინჯაო, 1953; "მოჭიდავე [[კარტოზია, გივი|გივი კარტოზიას]] პორტრეტი", ბრინჯაო, 1956; "სტუდენტი გოგონას პოტრტრეტი", ბრინჯაო, 1961), ფერწერული ტილოებისა ("სოხუმი", 1945, "ჩაქვი, ჩაის პლანტაცია", 1945; [[სალუქვაძე, ანზორ|ა. სალუქვაძის]] პორტრეტი, 1973 ყველა - მხატვრის კუთვნილება).

გ. ფირცხალავას კარიკატურების კრებულები დაიბეჭდა თბილისსა (1967, 1971) და [[მოსკოვი|მოსკოვში]] (1968, 1982).


[[კატეგორია:ქართველები]]
[[კატეგორია:ქართველი მხატვრები]]
[[კატეგორია:ქართველი კარიკატურისტები]]
[[კატეგორია:დაბადებული  1922]]
[[კატეგორია:გარდაცვლილი 1983]]
