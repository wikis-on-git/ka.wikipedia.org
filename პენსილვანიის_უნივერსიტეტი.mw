[[სურათი:Penn_Shield.jpg|thumb|right|250px|პენსილვანიის უნივერსიტეტის ღერბი]] '''პენსილვანიის უნივერსიტეტი''' (ინგ. University of Pennsylvania, მოიხსენიება, როგორც პენი (Penn) ან იუპენი (UPenn)) კერძო, არასექტარული კვლევითი უნივერსიტეტია [[ფილადელფია|ფილადელფიაში]], [[პენსილვანია]]. დაფუძნდა [[ფრანკლინი, ბენჯამინ|ბენ ფრანკლინის]] მიერ [[1749]] წელს. სიძველით აშშ-ის მეოთხე უმაღლესი განათლების დაწესებულება და ამერიკის პირველი უნივერსიტეტია. ასევე [[აივი ლიგა|აივი ლიგის]] წევრია. პენი მსოფლიოს ერთ-ერთ საუკეთესო აკადემიურ დაწესებულებად ითვლება.

პენის ძირითადი ფოკუსი ინტერდისციპლინარული კვლევითი პროგრამებია. თუმცა ისტორიულად პენის სიძლიერე მისი სამაგისტრო და პროფესიული სკოლები იყო, ბოლო წლებში მან მნიშვნელოვანი ინვესტიციები განახორციელა საბაკალავრო პროგრამებზეც. პენის სპეციალიზაცია გაერთიანებული ხარისხის პროგრამებია. აქ ასწავლიან ისეთ უნიკალურ საგნებს, როგორიცაა მაგ. ქცევის ბიოლოგიური ბაზისი; მეცნიერების ისტორია და სოციოლოგია; ლოგიკა, ინფორმაცია და გამოთვლითი პროცესები. პენის პოლიტიკით ბაკალავრიატის სტუდენტებს შეუძლიათ დაესწრონ ნებისმიერ სამაგისტრო და პროფესიული საგნების ლექციებსაც.

პენის წამყვანი სკოლებია ჰუმანიტარული მეცნიერებანი, [[იურისპრუდენცია]], [[მედიცინა]], [[განათლება]], [[ინჟინერინგი]] და [[ბიზნესი]]. პენის ბიზნესის (ვარტონი), არქიტექტურის (დიზაინის სკოლა), კომუნიკაციების (ანენბერგი), მედიცინისა და საფერშლო სკოლები რანგით ამერიკის საუკეთესო  ხუთეულშია. პენის იურიდიული, სოციალური პოლიტიკისა და განათლების სკოლები რანგით გამუდმებით საუკეთესო ათეულში ხვდებიან.

პენსილვანიის უნივერსიტეტი ქვეყნის ერთ-ერთ უდიდესი ფონდების მომზიდია. ამ მხრივ ის როგორც წესი უნივერსიტეტებში უდიდეს ხუთეულშია ხოლმე. ამასთან, პენს ამერიკაში ერთ-ერთი უმსხვილესი კვლევითი პროგრამების ბაზა გააჩნია, ხარჯავს რა 700 მილიონ ამერიკულ დოლარს ყოველწლიურად.

{{განათლება}}
[[კატეგორია:აშშ-ის უნივერსიტეტები]]
[[კატეგორია:ფილადელფია]]

[[da:University of Pennsylvania]]
[[de:University of Pennsylvania]]
[[en:University of Pennsylvania]]
[[es:Universidad de Pensilvania]]
[[fi:Pennsylvanian yliopisto]]
[[fr:Université de la Pennsylvanie]]
[[id:Universitas Pennsylvania]]
[[it:University of Pennsylvania]]
[[ja:ペンシルバニア大学]]
[[ko:펜실베이니아 대학교]]
[[nl:Universiteit van Pennsylvania]]
[[pl:Uniwersytet Pensylwanii]]
[[pt:Universidade da Pensilvânia]]
[[ru:Пенсильванский университет]]
[[sv:University of Pennsylvania]]
[[th:มหาวิทยาลัยเพนซิลเวเนีย]]
[[vi:Đại học Tổng hợp Pennsylvania]]
[[zh:宾夕法尼亚大学]]
