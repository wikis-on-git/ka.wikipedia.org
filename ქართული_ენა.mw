'''ქართული ენა''' არის [[საქართველო|საქართველოს]] სახელმწიფო ენა ([[აფხაზეთის ავტონომიური რესპუბლიკა|აფხაზეთის ავტონომიურ რესპუბლიკაში]] მის პარალელურად სახელმწიფო ენად აღიარებულია აგრეთვე [[აფხაზური ენა]]). ქართულ ენაზე 7 მილიონზე მეტი ადამიანი ლაპარაკობს.

ქართული ენა  [[იბერიულ-კავკასიური ენები|იბერიულ-კავკასიურ ენათა]] ოჯახის [[ქართველური ენები|ქართველურ ენათა]] ჯგუფს მიეკუთვნება, ამავე ჯგუფს მიეკუთვნება ქართულის მონათესავე [[მეგრული ენა|მეგრული]], [[ლაზური ენა|ლაზური]] და  [[სვანური ენა|სვანური]] ენები, რომლებსაც შენარჩუნებული აქვთ არქაული ქართული ენის ნიშნები. მათი ზედმიწევნით შესწავლა შესაძლებელს ხდის ქართული ენის განვითარების კანონზომიერებათა დადგენას და საერთოდ, - ქართული ენის ისტორიის შესწავლას.

* თანამედროვე ქართულ ენაში არის შვიდი [[ბრუნვა]], მრავალპირიანი [[უღლება]].
* ქართულ ენას აქვს თვითმყოფადი [[ანბანი]] ([[მხედრული]]), რომელიც არის  [[ნუსხური|ნუსხურის]] განვითარების შედეგი, ხოლო [[ნუსხური]] კი თავის მხრივ მიღებულია [[ასომთავრული|ასომთავრულისაგან]] (იგივე [[ასომთავრული|მრგლოვანი]]).  თანამედროვე მხედრული შეიცავს 33 [[ასო|ასოს]], რაც სრულყოფილად ასახავს თანამედროვე ქართული ენის  [[ბგერა|ბგერით]] (ქართული ენაში 28 [[თანხმოვანი]] და 5 [[ხმოვანი|ხმოვანია]]) შედგენილობას.
* [[ქართული დამწერლობა|ქართული დამწერლობის]] უძველეს ძეგლებად დღემდე  ითვლებოდა დავათის სტელაზე აღმოჩენილი ასომთავრული წარწერა (ახ.წ. IV საუკუნე) და ბოლნისის სიონის ასევე ასომთავრული წარწერა ([[492]]-[[493]] წწ). აწ განსვენებული ცნობილი ქართველი არქეოლოგის, აკადემიკოს [[ჭილაშვილი, ლევან|ლევან ჭილაშვილის]] ხელმძღვანელობით [[ნეკრესი|ნეკრესში]] ([[კახეთი]]) [[1990]]-იან და [[2000]]-[[2003]] წლებში ჩატარებულმა სამუშაოებმა დაადასტურა, რომ ქართული ანბანი ქრისტიანობამდეა შექმნილი. კერძოდ, აღმოჩენილ იქნა წარმართული ხანის, მითრას კულტის სახელზე აგებული ტაძრის ნაშთები, რომლის მარანში, საწნახელზე და ქვევრის თავებზე აღმოჩენილი წარწერები ახ.წ. I-II საუკუნეებით თარიღდება.

ქართული ენის განვითარებაში გამოიყოფა ძველი და ახალი ქართული. ძველი ქართული ენა არქაული ხანიდან მეთერთმეტე საუკუნის დამლევამდე არსებობს და ამ ხნის მანძილზე იგი არაერთფეროვანია, მასში განარჩევენ [[ხანმეტობა|ხანმეტობასა]] და [[ჰაემეტობა|ჰაემეტობას]], ისინი მთელი რიგი თავისებურებით ხასიათდება ლექსიკური, მორფოლოგიური, ფონეტიკური თვალსაზრისით; მიუხედავად ამისა, ძველი ქართული ენა მკვეთრად ჩამოყალიბებული ნორმების სისტემაა.

ახალი ქართული სალიტერატურო ენა ჩამოყალიბებას იწყებს მეთორმეტე საუკუნეში. მას საფუძვლად აღმოსავლეთ საქართველოს ბარის  [[კილო|კილოები]] -  [[ქართლური კილო|ქართლური]] და  [[კახური კილო|კახური]] დაედო.

თანმამედროვე ქართული სალიტერატურო ენის ნორმების დადგენაში ფასდაუდებელია [[ჭავჭავაძე, ილია|ილია ჭავჭავაძის]], [[წერეთელი, აკაკი|აკაკი წერეთლის]], [[გოგებაშვილი, იაკობ|იაკობ გოგებაშვილის]], [[ხუნდაძე, სილოვან|სილოვან ხუნდაძის]] და სხვა სახელოვან მოღვაწეთა დამსახურება.

==კილოები==

ქართულ ენაში გამოიყოფა შემდეგი კილოები:

* [[ქართლური კილო]]
* [[კახური კილო]]
* [[ფშაური კილო]]
* [[თუშური კილო]]
* [[ხევსურული კილო]]
* [[მთიულური კილო]]
* [[მოხეური კილო]]
* [[ინგილოური კილო]]
* [[იმერული კილო]]
* [[გურული კილო]]
* [[აჭარული კილო]]
* [[რაჭული კილო]]
* [[მესხური კილო]]
* [[ჯავახური კილო]]
* [[იმერხეული კილო]]
* [[ფერეიდნული კილო]]

==ქართული ენა ქართულ კულტურასა და ეროვნულ ცნობიერებაში==

ქართული [[ერი|ეროვნული]] სულის გამომხატველი სამების „ენა, [[მამული|მამული]], სარწმუნოება“ პირველი კვინტესენცია.

„[[ენა, მამული, სარწმუნოება|ენა, მამული, სარწმუნოება]]“-ს საწყისი სახე „მამული, ენა, სარწმუნოება“ ეკუთვნის [http://ka.wikipedia.org/wiki/%E1%83%AD%E1%83%90%E1%83%95%E1%83%AD%E1%83%90%E1%83%95%E1%83%90%E1%83%AB%E1%83%94%2C_%E1%83%98%E1%83%9A%E1%83%98%E1%83%90 წმინდა ილია მართალს (ი.ჭავჭავაძეს)]: «სამი ღვთაებრივი საუნჯე დაგვრჩა ჩვენ მამა-პაპათაგან: მამული, ენა, სარწმუნოება. თუ ამათ არ ვუპატრონეთ, რა კაცები ვიქნებით, რა პასუხს გავსვემთ შთამომავლობას? სხვისა არ ვიცით და ჩვენ კი '''მშობელ მამასაც არ დავუთმობდით ჩვენ მშობლიურ ენის მიწასთან გასწორებას'''. ესა საღმრთო რამ არის, საზოგადო საკუთრებაა, მაგას კაცი ცოდვილის ხელით არ უნდა შეეხოს...»

იოანე ზოსიმე, „[http://children.iatp.ge/mcerloba/leksebi/qartuli_ena/qebai_da_didebai.htm ქებაი და დიდებაი ქართულისა ენისაი]“:

«დამარხულ არს ენაი ქართული დღემდე მეორედ მოსვლისა მისისა საწამებლად, რაითა ყოველსა ენასა ღმერთმა ამხილოს ამით ენითა და ესე ენაი მძინარე არს დღესამომდე და სახარებასა შინა ამას ენასა ლაზარე ჰრქვიან... და ესე ენაი შემკული და კურთხეული სახელითა უფლისაითა, მდაბალი და დაწუნებული, მოელის დღესა მას მეორედ მოსვლისა უფლისასა...»

ლიტერატურა: [http://mamuli.net/echo/sppro/bpg/publication_view.asp?iabspos=1&vjob=vdocid,188 ზვიად გამსახურდია, „ქებაი და დიდებაი ქართულისა ენისაი“]

== 1978 წლის 14 აპრილი ==

ქართული ენა ქართველი ერის მეობის ერთ-ერთი მთავარი გამომხატველია. ქართველობა ყოველთვის უფრთხილდებოდა‚ იცავდა და ამდიდრებდა თავის ენას‚ რის შესანიშნავ დადასტურებადაც შეგვიძლია მივიჩნიოთ [[1978]] წლის აპრილის მოვლენები თბილისსა და ზოგადად მთელს საქართველოში. გარუსების დასაჩქარებლად და ერთიანი საბჭოთა ერის ჩამოსაყალიბებლად საბჭოთა ხელისუფლებამ გადაწყვიტა ე.წ. მოკავშირე რესპუბლიკების კონსტიტუციიდან ამოეღო მუხლი სახელმწიფო ენის შესახებ‚ რაც თავისთავად გამოიწვევდა რუსულის სახელმწიფო ენად დამკვიდრებას მთელს საბჭოეთში‚ რამეთუ საბჭოთა კონსტიტუციით სწორედ რუსული ენა იყო სსრკ-ის სახელმწიფო ენა. ამ განზრახვის სისრულეში მოყვანას წინ აღუდგა მთელი ქართველი ერი. 


[[1978]] წლის [[14 აპრილი|14 აპრილს]]‚ მაშინ როდესაც მარიონეტულ უმაღლეს საბჭოს უნდა დაემტკიცებინა სსსრ-ის კონსტიტუცია‚ რომლიდანაც „გამქრალი“ იყო მუხლი სახელმწიფო ენის შესახებ‚ თბილისში მოეწყო მასობრივი გამოსვლები და მსვლელობა თსუ-დან უმაღლესი საბჭოს შენობისაკენ (დღევანდელი პარლამენტი). ვითარება ხელისუფლებისათვის უმართავი ხდებოდა‚ სსსრ-ის კპ-ის იმჟამინდელი გენერალური მდივანი‚ ამხანაგი ედუარდ ამბროსის ძე შევარდნაძე ხალხთან გამოვიდა უმაღლესი საბჭოს შენობის წინ ვითარების განსამუხტად და მათ დასაშოშმინებლად. ვერც დაპირებამ გაჭრა‚ ვერც მუქარამ და ვერც დაყვავებამ. სსსრ-ის კპ-ის ხელმძღვანელობამ გააცნობიერა‚ რომ მხოლოდ ორი გამოსავალი იყო – სისხლისღვრა ან დათმობა‚ მაგრამ გადაწყვეტილება მოსკოვში იღებოდა. ამხ. ედ. ამ. შევარდნაძე მოსკოვის საქმის კურსში ჩასაყენებლად და მოსკოვისაგან მითითებათა მისაღებად უმაღლესი საბჭოს შენობაში შებრუნდა. დაუკავშირდა მოსკოვს‚ აცნობა შექმნილი ვითარება და მოსკოვი იძულებული შეიქმნა დაეთმო. 


ეს იყო ქართველი ერის დიდი გამარჯვება – კომუნისტური რეჟიმი იძულებული გახდა შეეცვალა გადაწყვეტილება – ქართული ენის როგორც საქართველოს (სსსრ იმჟამად) სახელმწიფო ენის სტატუსი გარანტირებული იყო კონსტიტუციით. 14 აპრილი არის ეროვნული დღესასწაული – [[დედა ენის დღე]].


მსგავსი მოვლენები მოხდა 1978 წლის 25 მაისს ბათუმშიც‚ როდესაც უნდა დაემტკიცებინათ აჭარის ასსრ-ის კონსტიტუცია, რომლიდანაც ასევე „გამქრალი“ იყო მუხლი ქართული ენის შესახებ.



[[კატეგორია:საქართველო]]
[[კატეგორია:ქართული ენა|*]]
[[კატეგორია:კავკასიური ენები]]
[[კატეგორია:მსოფლიოს ენები]]

[[bg:Грузински език]]
[[br:Georgeg]]
[[ca:Georgià]]
[[da:Georgisk (sprog)]]
[[de:Georgische Sprache]]
[[en:Georgian language]]
[[eo:Kartvela lingvo]]
[[es:Idioma georgiano]]
[[et:Gruusia keel]]
[[fa:زبان گرجی]]
[[fi:Georgian kieli]]
[[fr:Géorgien]]
[[he:גאורגית]]
[[it:Lingua georgiana]]
[[ja:グルジア語]]
[[ko:그루지야어]]
[[li:Georgisch]]
[[lv:Gruzīnu valoda]]
[[nl:Georgisch]]
[[no:Georgisk språk]]
[[pl:Język gruziński]]
[[pt:Língua georgiana]]
[[ro:Limba georgiană]]
[[ru:Грузинский язык]]
[[sv:Georgiska]]
[[th:ภาษาจอร์เจีย]]
[[zh:格鲁吉亚语]]
