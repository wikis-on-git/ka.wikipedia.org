'''ქართული ენა''' არის [[საქართველო|საქართველოს]] სახელმწიფო ენა (აფხაზეთის ავტონომიურ რესპუბლიკაში მის პარალელურად სახელმწიფო ენად აღიარებულია აგრეთვე [[აფხაზური ენა]]). ქართულ ენაზე 4 მილიონზე მეტი ადამიანი ლაპარაკობს. 

ქართული ენა  [[იბერიულ-კავკასიურ ენები|იბერიულ-კავკასიური ენათა]] ჯგუფის [[ქართველურ ენები|ქართველური ენათა]] ოჯახს მიეკუთვნება, ამავე ოჯახს მიიეკუთვნება ქართულის მონათესავე [[მეგრული]],  [[ლაზური]] და  [[სვანური]] ენები. 

თანამედროვე ქართულ ენაში არის შვიდი [[ბრუნვა]], მრავალპირიანი [[უღლება]].

ქართულ ენას აქვს თვითმყოფადი [[ანბანი]] ([[მხედრული]]), რომელიც არის  [[ნუსხური|ნუსხურის]] განვითარების შედეგია, ხოლო [[ნუსხური]] კი თავის მხრივ მიღებულია [[მრგლოვანი|მრგლოვანისაგან]].  თანამედროვე მხედრული შეიცავს 33 [[ასო|ასოს]], რაც სრულყოფილას ასახავს თანამედროვე ქართული ენის  [[ბგერა|ბგერით]] (ქართული ენაში 28 [[თანხმოვანი]] და 5 [[ხმოვანი|ხმოვანია]]) შედგენილობას.

ქართული დამწერლობის უძველეს ძეგლად ითვლება ბოლნისის სიონის წარწერა, რომელიც მეხუთე საუკუნის დამლევით (492-493 წ) თარიღდება და შესრულებულია  მრგლოვანით. სპეციალისტების ვარაუდით ქართული დამწერლობა მეხუთე საუკუნეზე დიდი ხნით ადრე უნდა შექმნილიყო: ისეთი ჩამოყალიბებული, დამთავრებული სახე აქვს ამ უძველეს წარწერაში ასოთა მოხაზულობას.

ქართული ენის განვითარებაში გამოიყოფა ძველი და ახალი ქართული. ძველი ქართული ენა მეხუთე საუკუნიდან მეთერთმეტე საუკუნის დამლევამდე არსებობს და ამ ხნის მანძილზე იგი არაერთფეროვანია, მასში განარჩევენ [[ხანმეტობა|ხანმეტობასა]] და [[ჰაემეტობა|ჰაემეტობას]], ისინი მთელი რიგი თავისებურებით ხასიათდება ლექსიკური, მორფოლოგიური, ფონეტიკური თვალსაზრისით; მიუხედავად ამისა, ძველი ქართული ენა მკვეთრად ჩამოყალიბებული ნორმების სისტემაა.

ახალი ქართული სალიტერატურო ენა ჩამოყალიბებას იწყებს მეთორმეტე საუკუნეში. მას საფუძვლად აღმოსავლეთ საქართველოს ბარის  [[კილო|კილოები]] -  [[ქართლური კილო|ქართლური]] და  [[კახური კილო|კახური]] დაედო.





{{ესკიზი}}

[[კატეგორია:საქართველო]]

[[bg:&#1043;&#1088;&#1091;&#1079;&#1080;&#1085;&#1089;&#1082;&#1080; &#1077;&#1079;&#1080;&#1082;]]
[[da:Georgisk (sprog)]]
[[de:Georgische Sprache]]
[[en:Georgian language]]
[[et:Gruusia keel]]
[[es:Idioma georgiano]]
[[eo:Kartvela lingvo]]
[[fr:G&eacute;orgien]]
[[ja:&#12464;&#12523;&#12472;&#12450;&#35486;]]
[[lv:Gruz&#299;nu valoda]]
[[nl:Georgisch]]
[[no:Georgisk språk]]
[[pt:Língua georgiana]]
[[fi:Georgian kieli]]
[[sv:Georgiska]]
