'''ვარაზი''', (''ვარაზაშვილი'') '''ვასილ''' სოფრომის ძე (* [[1 იანვარი]], [[14 იანვარი]], [[1888]], [[თბილისი]]   ―       †  [[9 სექტემბერი]], [[1969]], იქვე),[[ ქართველები   | ქართველი]] ბიოქიმიკოსი და პათოლოგფიზიოლოგი. მედიცინის მეცნიერებათა დოქტორი ([[1925]]), [[პროფესორი]] ([[1930]]), საქართველოს მეცნიერების დამსახურებული მოღვაწე ([[1944]]). [[1918]] წელს დაამთავრა [[ხარკოვი  | ხარკოვის]] [[უნივერსიტეტი | უნივერსიტეტის]] სამედიცინო ფაკულტეტი. [[1924]]-[[1952]] განაგებდა საქართველოს სამედიცინო პარაზიტოლოგიისა და ტროპიკული მედიცინის სამეცნიერო-კვლევითი ინსტიტუტის პათოლოგიურ ფიზიოლოგიის განყოფილებას, [[1931]]-[[1969]] - თბილისის სახელმწიფო სამედიცინო ინსტიტუტის [[ბიოქიმია | ბიოქიმიის]] კათედრას. იკვლევდა ნახშირწყლებისა და აზოტის ცვლის ბიოქიმიის ძირითად საკითხებს, [[მეტაბოლიტები | მეტაბოლიტების]] როლს ნივთიერებათა ცვლაში, [[მიკროელემენტები | მიკროელემენტების]] მნიშვნელობას [[ფარისებრი ჯირკვალი | ფარისებრი ჯირკვლის]] პათოლოგიაში, ასაკობრივი და კვების ბიოქიმიმიის საკითხებს; დაამუშავა  ფსიქონევროზისა და[[ ეპილეფსია | ეპილეფსიის]] ბიოქიმიის და [[მალარია | მალარიის]] პათოფიზიოლოგიის მნიშვნელოვანი საკითხები, დაადგინა, რომ [[ქოლერა | ქოლერით]] დაავადებისას სიკვდილს იწვევს ორგანიზმში ელექტროლიტებისა და წყლის ურთიერთშეფარდების დარღვევა. [[1936]] წელს იყო მედიცინის დარგში ნობელის პრემიის ოფიციალური ნომინანტი.




[[კატეგორია:ქართველები]]
[[კატეგორია:დაბადებული  1888]]
[[კატეგორია:გარდაცვლილი  1969]]
