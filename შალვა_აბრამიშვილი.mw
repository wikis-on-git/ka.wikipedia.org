'''შალვა იოსების ძე აბრამიშვილი''' (* [[26 აგვისტო]], [[1903]], [[თიანეთი]] ―   †  [[5 აპრილი]], [[1973]], [[თბილისი]]), [[ქართველები|ქართველი]] მხატვარ-რესტავრატორი. 


1929 წელს დაამთავრა თბილისის სამხატვრო აკადემია. 1930-იდან მუშაობდა მხატვარ-რესტავრატორად. საქართველოს სსრ ხელოვნების დამსახურებული მოღვაწე (1961). აბრამიშვილმა აღადგინა შუა საუკუნეების ქართული კედლის მხატვრობის მრავალი ძეგლი ([[ალავერდი (მონასტერი)|ალავერდი]], [[გელათის მონასტერი]], [[ვანის ქვაბები]], [[ვარძია (მონასტერი)|ვარძია]], [[კორცხელი]], [[ნეკრესი]], [[სამთავრისი]], [[სამთავრო (ტაძარი)|სამთავრო]], [[უდაბნო (ძეგლი)| უდაბნო]], [[ყინწვისი (ძეგლი)|ყინწვისი]], [[წალენჯიხა (ძეგლი)|წალენჯიხა]]). მისივე ხელმძღვანელობით მოიხსნა და საგანგებოდ იქნა დაცული [[წილკანი|წილკნისა]] და [[ზედაზნის მონასტერი|ზედაზნის]] ფრესკები, [[სვეტიცხოველი|სვეტიცხოვლის]] მხატვრობის ნაწილი. 


[[კატეგორია:ქართველები]]
[[კატეგორია:ქართველი მხატვარ-რესტავრატორები]]
[[კატეგორია:დაბადებული  1903]]
[[კატეგორია:გარდაცვლილი 1973]]
