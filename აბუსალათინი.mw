'''აბუსალათინი''' (Ricinus communis), ზეთოვანი მცენარე [[რძიანასებრნი|რძიანასებრთა]] ოჯახისა. აქვს სწორმდგომი, დატოტვილი ღრუ [[ღერო]]; [[ფოთოლი]] - თათისებრ დაყოფილი, დაკბილულკიდეებიანი. მტევნისებრ ყვავილედში ცალსქესიანი [[ყვავილი|ყვავილები]] ზის (მამრობითი სქესისა - ქვევით, მდედრობითი სქესისა - ზევით). ნაყოფი სამბუდიანი კოლოფია, ზოფჯერ ქაცვით დაფარული. აბუსალათინის თესლის გული შეიცავს 73% ცხიმოვან ზეთს. თესლსა და კოპტონში არის შხამიანი ნივთიერება რიცინი. [[აბუსალათინის ზეთი|აბუსალათინის ზეთს]] იყენებენ ტექნიკაში, მედიცინაში, ლაქ-საღებრებისა და ქიმიურ მრეწველობაში.  აბუსალათინის კოპტონი შეიცავს 4-5% აზოტს, 1,5-1,7% ფოსფორმჟავას, იყენებენ სასუქად.  აბუსალათინის ზეთოვანი თესლის მისაღებად ზომიერი ჰავის ქვეყნებში ერთწლოვანი  აბუსალათინი მოჰყავთ, სუბტროპიკულ და ტროპიკულ ქვეყნებში კი - მრავალწლოვანი.  აბუსალათინის სამშობლოა აფრიკა. საქართველოში გავრცელებული იყო ყარაიაში, ამჟანად არ მოჰყავთ.

[[ar:خروع]]
[[da:Ricinus]]
[[de:Wunderbaum]]
[[en:Castor oil plant]]
[[eo:Ricino]]
[[es:Aceite de ricino]]
[[fi:Risiini]]
[[fr:Ricin commun]]
[[he:קיקיון]]
[[hu:Ricinus]]
[[id:Jarak pohon]]
[[it:Ricinus communis]]
[[ja:トウゴマ]]
[[nl:Wonderboom]]
[[pl:Rącznik pospolity]]
[[pt:Mamona]]
[[sv:Ricinträd]]
[[uk:Рицина]]
[[vi:Thầu dầu]]
