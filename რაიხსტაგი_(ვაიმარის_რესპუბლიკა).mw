'''რაიხსტაგი''' ''([[გერმანული ენა|გერმ.]] Reichstag)'' [[ვაიმარის რესპუბლიკა|ვაიმარის რესპუბლიკის]] დროს იყო [[გერმანია|გერმანიის]] [[პარლამენტი]], რომელიც ფლობდა ქვეყანაში უმაღლეს ძალაუფლებას, როგორც სუვერენული ერის წარმომადგენელი.

[[1919]] წლის [[ვაიმარი|ვაიმარის]] [[კონსტიტუცია|კონსტიტუციის]] მიხედვით რაიხსტაგი ირჩეოდა ყოველ 4 წელიწადში საყოველთაო, თანასწორი, საიდუმლო და პირდაპირი არჩევნების საფუძველზე. რაიხსტაგში მოსახვედრად საჭირო იყო მინიმუმ 60.000 საარჩევნო ხმის დაგროვება. რაიხსტაგი ღებულობდა კანონებს და ადგენდა ქვეყნის ბიუჯეტს, წყვეტდა ომისა და ზავის საკითხებს და აკანონებდა სახელმწიფო ხელშეკრულებებს. [[რაიხსპრეზიდენტი|რაიხსპრეზიდენტს]] უფლება ჰქონდა დაეთხოვა რაიხსტაგი. [[რაიხსკანცლერი]] და [[რაიხსმინისტრი|რაიხსმინისტრები]] უნდა გადამდგარიყვნენ თუ რაიხსტაგი მათ უნდობლობას გამოუცხადებდა.

ვაიმარის რესპუბლიკის კრიზისის წლებში ([[1931]]-[[1933]]) რაიხსტაგმა ფაქტობრივად დაკარგა თავისი პოლიტიკური გავლენა. [[1933]] წლის [[23 მარტი|23 მარტის]] "ძალაუფლების ჩამორთმევის კანონით" ''([[გერმანული ენა|გერმ.]] Ermächtigungsgesetz)'' [[ჰიტლერი, ადოლფ|ჰიტლერმა]] ნულამდე დაიყვანა რაიხსტაგის გავლენა და დაამყარა [[ნაციზმი|ნაცისტური]] [[დიქტატურა]]. აკრძალულ იქნენ მემარცხენე პარტიები, ცენტრალურმა და მემარჯვენე პარტიებმა თვითლიკვიდაცია მოახდინეს და რაიხსტაგი გადაიქცა "[[გერმანიის ნაციონალ-სოციალისტური მუშათა პარტია|NSDAP]]"-ის მიერ კონტროლირებად ერთპარტიულ პარლამენტად, რომლის უკანასკნელ სხდომას ადგილი ჰქონდა [[1942]] წლის [[26 აპრილი|26 აპრილს]].


==რაიხსტაგის პრეზიდენტები==

*[[ლიობე, პაულ|პაულ ლიობე]] 1920-1924
*[[ვალრაფი, მაქს|მაქს ვალრაფი]] 1924-1925
*[[ლიობე, პაულ|პაულ ლიობე]] 1925-1932
*[[გიორინგი, ჰერმან|ჰერმან გიორინგი]] 1932-1945


==ვაიმარის რესპუბლიკის რაიხსტაგის ცნობილი წევრები==

*[[ბრაუნი, ოტო|ოტო ბრაუნი]]
*[[გიორინგი, ჰერმან|ჰერმან გიორინგი]]
*[[ჰოისი, თეოდორ|თეოდორ ჰოისი]]
*[[თელმანი, ერნსტ|ერნსტ თელმანი]]
*[[ველსი, ოტო|ოტო ველსი]]
*[[შუმახერი, კურტ|კურტ შუმახერი]]
*[[ლიობე, პაულ|პაულ ლიობე]]

[[de:Reichstag (Weimarer Republik)]]
