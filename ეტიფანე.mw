'''ეტიფანე''', ეპიფანე, [[საქართველო | საქართველოს]] [[კათალიკოსი | კათალიკოს-პატრიარქი]] XIII საუკუნის 20-იან წლებში. [[1218]] ეტიფანემ მოაწესრიგა [[ანისი | ქ. ანისში]] მართლმადიდებელ სომეხ-ქართველ მოსახლეობასა და სამღვდელოებას შორის მომხდარი დიდი უთანხმოება, რომელც გამოიწვია ანელი მღვდლების მიერ რელიგიური გადასახდელების (საქორწილო, მკვდრის წესის ასაგები და სხვ.) გადიდებამ. ეტიფანემ დაგმო მღვდლების საქციელი და სამჯერ შეამცირა რელიგიური გადასახდელები. ახალი ნიხრი, რომ მტკკიცედ დაეცვათ, მან ქალაქის საჯარო ადგილას, ეკლესიის კედელზე თავისი სახელით სათანადო [[ანისის ქართული წარწერა 1218 | "ბრძანება" ამოაკვეთინა]]. ეტიფანემ ანისში რამდენიმე ახალი ეკლესია აკურთხა. ჩვენამდე მოაღწია ეტიფანეს მიერ დაკვეთილმა ძვირფასი ქვებით შემკულმა სახარებამ, რომელიც მას სვეტიცხოვლისთვის შეუწირავს. სახარების ყდაზე მთელი ტანით, საკათალიკოსო შესამოსელში გამოხატულია თვით ეტიფანე, მხატვრობას ახლავს წარწერა, სადაც მოხსენიებულია მისი ღვაწლი.


[[კატეგორია:ქართველები]]


[[კატეგორია:საქართველოს კათალიკოსები]]
