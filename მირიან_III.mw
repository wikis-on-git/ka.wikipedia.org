'''მირიან III,''' [[ქართლი | ქართლის]] [[მეფე]] IV საუკუნეში, [[ბიზანტია | ბიზანტიის]] [[იმპერატორი | იმპერატორის]] კონსტანტინესა ([[306]]-[[337]]) და სომეხთა მეფის [[თრდატი III | თრდატის]] ([[287]]-[[330]]) თანამედროვე. მეფობის დასაწყისში [[ირანელები | ირანელებთან]] ერთად იბრძოდა [[რომაელები | რომაელების]] წინააღმდეგ. აგრეთვე ებრძოდა თრდატს [[სომხეთი | სომხეთის]] მოსაზღვრე ქართლის სამხრეთი რაიონების შემოსაერთებლად. მირიან III-ის დროს, [[337]] წლის ახლო ხანაში, ქართლში [[ქრისტიანობა]] [[სახელმწიფო]]  სარწმუნოებად გამოცხადდა. მირიან III უნდა იყოს IV საუკუნის რომაელი ისტორიკოსის ამიანე მარცელინუსის თხზულებებში მოხსენიებული  იბერთა (ქართლის) მეფე მერიბანი, რომელსაც რომაელებმა როგორც თავიანთ მოკავშირეს, უხვი საჩუქრები გაუგზავნეს, რომ ირანელებს არ მიმხრობოდა.

[[მოქცევაჲ ქართლისაჲ | "მოქცევაჲ ქართლისაჲს"]] ცნობით, იგი ქართლის მეფე ლევის ძეა. [[ქართლის ცხოვრება | "ქართლის ცხოვრება"]] კი მას მიიჩნევს პირველი [[სასანიანები | სასანიანი]][[ შაჰი | შაჰის]] შვილად, რომელიც ერისთავებმა მოიყვნეს უძეოდ გარდაცვლილი მეფე [[ასფაგური | ასფაგურის]] ასულის ქმრად. ეს ცნობა შეიძლება შეთხზული იყოს პირველი ქრისტიანი მეფე მირიან III-ისთვის ღირსეული წინაპრების გამოძებნის მიზნით.



[[კატეგორია:ქართლის მეფეები]]
