[[სურათი:300px-Hummingbird.jpg|thumb|right|კოლიბრები]]
'''კოლიბრები''' (Trochili), [[ფრინველები|ფრინველების]] ქვერიგი [[ნამგალასნაირნი|ნამგალასნაირთა]] რიგისა. მათი სხეულის სიგრძე 5,7-21,6 სმ, მასა 1,6- 20 გრამს აღწევს. შეფერილობა ნაირგვარია და მკვეთრი ლითონისებრი ელვარება დაკრავს. აქვს გრძელი, წვრილი და სწორი [[ნისკარტი]], ზოგჯერ ქვემოთკენ მოხრილი. მეტად სუსტი, სასიარულოდ გამოუსადეგარი ფეხები, სხეულთან შეფარდებით დიდი [[გული]], რომელიც წუთში 1000-მდე იკუმშება. კოლიბრები შესანიშნავად ფრენენ და შეუძლიათ ჰაერში ერთ ადგილზე ლივლივი. გადამფრენია. ღამით, გარემოს ტემპერატურის დაცემისას, სხეულის ტემპერატურაც ეცემა 14,5-21° C-მდე. კოლიბრები უფრო ყვავილების ნექტარით იკვებებიან, პატარა მწერებს და ობობებსაც ჭამენ. დედალი [[ბუდე|ბუდეს]] ამაგრებს ტოტებზე, ფოთლებზე, კლდეზე. დებს 2 კვერცხს. საინკუბაციო პერიოდი 14-19 დღე გრძელდება, იჩეკებიან ტიტველი თვალაუხილავი და უსუსური ბარტყები. კოლიბრების ქვერიგში 1 ოჯახის 319 სახეობაა. გავრცელებული არიან დასავლეთ ნახევარსფეროში - უმთავრესად ტროპიკულ ნაწილში. თუმცა ზოგიერთი სახეობა საკმაოდ შორსაც ვრცელდება როგორც ჩრდილოეთით, ისე სამხრეთით.


[[კატეგორია:ნამგალასნაირნი]]


[[bg:Колибриподобни]]
[[de:Kolibris]]
[[en:Hummingbird]]
[[eo:Kolibro]]
[[es:Colibrí]]
[[fi:Kolibrit]]
[[fr:Trochilidae]]
[[it:Colibrì]]
[[ja:ハチドリ]]
[[lt:Kolibriniai]]
[[nl:Kolibries]]
[[pl:Kolibry]]
[[pt:Beija-flor]]
[[sl:Kolibri]]
[[zh:蜂鸟]]
