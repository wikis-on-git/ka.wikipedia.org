[[Image:Cor-jesus.jpeg|thumb|right|იესო ქრისტე]]
'''ქრისტე''', იესო – მაცხოვარი, მხსნელი, [[სამება|სამების]] მეორე წევრი, ერთ–ერთი უდიდესი მსოფლიო რელიგიის – [[ქრისტიანობა|ქრისტიანობის]] დამფუძნებელი. იგი შვა მარიამმა, უბიწო ქალწულმა, რომელსაც ანგელოზმა წინასწარ ახარა უფლის ნება, მოევლინა სულიწმინდა მტრედის სახით და [[ბეთლემი|ბეთლემის]] ქვაბში შვა მესია. მამობილმა იოსებმა [[ეგვიპტე|ეგვიპტეში]] გაარიდა ღვთისმშობელთან ერთად ებრაელთა ტირანს [[ჰეროდე|ჰეროდეს]], რომელმაც იმ ღამეს შობილი უთვალავი ყრმა გაჟლიტა, რათა ძე ღვთისა მოესპო. ის კი გადარჩა, გაიზარდა, დაბრუნდა, იქადაგა [[პალესტინა|პალესტინაში]] ახალი მოძღვრება, გაიჩინა მოწაფეები (12 [[მოციქული]]), განიცადა სინედრიონის სასტიკი დევნა, ბოლოს [[იუდა|იუდას]] ღალატით შეიპყრეს, აწამეს, ეკლის გვირგვინი დაადგეს, [[ჯვარი (ნიშანი)|ჯვარი]] აზიდვინეს [[გოლგოთა|გოლგოთის მთაზე]] და ჯვარს აცვეს ორ ავაზაკთან ერთად, სამი დღის შემდეგ კი საფლავი გაიხსნა და ცად ამაღლდა.


ეს ამბები მოთხრობილია ოთხ კანონიკურ [[სახარება|სახარებაში]]: [[მათე|მათეს]], [[მარკოზი|მარკოზის]], [[ლუკა|ლუკას]] და [[იოანე|იოანესი]]. ძე ღვთისა, იესო მდინარე იორდანეში მონათლა [[იოანე ნათლისმცემელი|იოანე ნათლისმცემელმა]], ქადაგებდა სიკეთეს, სამართლიანობას, მოყვასის სიყვარულს, ახალ სარწმუნოებას. ქრისტიანებს სწამთ იესოს მეორედ მოსვლა, როცა გაიმართება საშინელი სამსჯავრო და მაცხოვარი განიკითხავს, თავთავის ადგილს მიუჩენს ცოდვილებს და უცოდველთ, დაამყარებს წმინდანთა ათასწლოვან მეუფებას. 


[[კატეგორია:ქრისტიანობა]]
