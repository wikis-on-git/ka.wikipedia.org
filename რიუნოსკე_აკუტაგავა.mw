[[სურათი:akutagawa.jpg|thumb|right|280px|აკუტაგავა რიუნოსკე]] '''აკუტაგავა რიუნოსკე''' (芥川 龍之介, ნამდვილი სახელი - შოკოდო შუჯინ) (* [[1 მარტი]], [[1892]], [[ტოკიო]]   ―  †    [[24 ივლისი]], [[1927]], იქვე), [[იაპონელები  | იაპონელი]] მწერალი. 

აღიარება ღრმა ფსიქოლოგიზმისა და რაფინირებული სტილის მეოხებით მოიპოვა. აკუტაგავა რიუნოსკე  ცოცხალი სინამდვილისგან განდგომილი ხელოვანი იყო. ბევრი [[ნოველა | ნოველის]] სიუჟეტი მან აიღო  არა თანამედროვე ცხოვრებიდან, არამედ შუა საუკუნის ლეგენდებიდან და ლიტერატურული ძეგლებიდან, რათა გამიჯვნოდა, მისი აზრით, უხამს, უგვანო რეალობას და მთელი ყურადღება გადაეტანა აბსტრაქტული ადამიანის რთული, ხშირად არაბუნებრივი სულიერი პროცესების წარმოსახვაზე ("რასიომონი", [[1915]];   "ცხვირი", [[1916]]; "უსიერ ტყეში", [[1922]]; "ამბავი სიკეთის გადახდისა", [[1922]]). აკუტაგავა რიუნოსკეს ნაწარმოებებს ლირიზმით შეზავებული სკეფსისისა და პესიმიზმის დაღი აზის, რასაც განაპირობებდა ბურჟუაზიული ყოფასთან მისი ეთიკური მოთხოვნების შეუთავსებლობა. აქედან - მწერლის საგანგებო ინტერესი რელიგიის მიმართ ("ნანკინელი ქრისტე",  "ო-გინი", "კბილანები", [[1927]]). აქედან გამომდინარეობს აკუტაგავა რიუნოსკეს დაბეჯითებული ესთეტიზმი; ხელოვნებისა და ცხოვრების დაპირისპირებისას იგი უპირატესობას ყოველთვის ხელოვნებას ანიჭებს ("ცხოვრება იდიოტისა", [[1927]]; "წამებანი ჯოჯოხეთისა", [[1918]]). 

აკუტაგავა რიუნოსკემ სიცოცხლე თვითმკვლელობით დაასრულა. სიცოცხლის ბოლო წლებში მან დაწერა რამდენიმე ნაწარმოები, რომლებიც თანამედროვეობასა და რეალურ ცხოვრებისეულ ურთიერთობებს ეხება ("სიცივე", "მაიმუნი", "მიწის გოროხი"), მაგრამ ამ ცდებს არ შეუცვლია აკუტაგავა რიუნოსკეს შემოქმედების არსი. [[1935]]-იდან იაპონიაში დაწესდა აკუტაგავას სახელობის პრემია, რომელსაც დევიზად აქვს "წმინდა ლიტერატურისათვის", საპირისპიროდ ნაოკის სახელობის პრემიისა, რომლის დევიზიც არის "ლიტერატურა მასებისათვის".


[[კატეგორია: იაპონელები]]
[[კატეგორია:მწერლები]]
[[კატეგორია:იაპონელი მწერლები]]
[[კატეგორია:დაბადებული 1892]]
[[კატეგორია:გარდაცვლილი  1927]]

[[be:Акутагава Рунаскэ]]
[[de:Akutagawa Ryūnosuke]]
[[en:Ryunosuke Akutagawa]]
[[eo:AKUTAGAWA Ryunosuke]]
[[es:Ryūnosuke Akutagawa]]
[[fr:Ryūnosuke Akutagawa]]
[[it:Akutagawa Ryunosuke]]
[[ja:芥川龍之介]]
[[ko:아쿠타가와 류노스케]]
[[pl:Akutagawa Ryunosuke]]
[[ru:Рюноскэ Акутагава]]
[[sv:Akutagawa Ryunosuke]]
[[th:ริวโนะซุเกะ อะคุตะกะวะ]]
[[zh:芥川龍之介]]
