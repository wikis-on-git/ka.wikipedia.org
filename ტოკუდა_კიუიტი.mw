'''ტოკუდა კიუიტი''' (* [[12 სექტემბერი]], [[1894]], სოფ. [[ნაგო]], [[ოკინავის პრეფექტურა]]     ―       †   [[14 ოქტომბერი]], [[1953]], [[პეკინი]]), [[იაპონია | იაპონიის]] მუშათა მოძრაობის მოღვაწე. [[1920]] [[ტოკიო |ტოკიოს]] ნიჰონის [[უნივერსიტეტი |უნივერსიტეტის]] იურიდიული ფაკულტეტის დამთავრების შემდეგ აქტიურად ჩაება პოლიტიკურ საქმიანობაში. მონაწილეობდა შორეული აღმოსავლეთის კომუნისტური და რევოლუციური პარტიების I ყრილობის მუშაობაში ([[მოსკოვი]], [[1922]] იანვარ-თებერვალი). იაპონიის კომუნისტური პარტიის (იკპ) ერთ-ერთი დამაარსებელი. იკპ-ის არალეგალურ დამფუძნებელ ყრილობაზე ([[1922]] წლის [[15 ივლისი]]) აირჩიეს იკპ ცკ-ის წევრად. [[1923]]-[[1927]] [[კატაიამა სენ | ს. კატაიამასთან]], მ. ვატანაბესა და [[იტიკავა სიოიტი | ს. იტიკავასთან]] ერთად სათავეში ჩაუდგა პარტიის ბრძოლას მემარჯვენე ოპორტუნისტული ლიკვიდატორებისა (ჰ. იამაკავა) და მემარცხენე ოპორტუნისტული სექტანტების (კ. ფუკუმოტო) წინააღმდეგ. [[1926]]-[[1927]] ორჯერ არალეგალურად მონაწილეობდა კომიტერნის აღმასკომის მუშაობაში. [[1928]] წლის თებერვალში დააპატიმრეს. გაათავისუფლეს მხოლოდ [[1945]] წლის 10 ოქტომბერს, [[მეორე მსოფლიო ომი | მეორე მსოფლიო ომში]] იაპონიის დამარცხების შემდეგ. იკპ IV ყრილობაზე ([[1945]] წლის [[დეკემბერი]]) აირჩიეს გენ. მდივნად. [[1946]] იანვრიდან იაპ. პარლამენტის დეპუტატი. [[1946]]-[[1950]] ტოკუდას აქტიური მონაწილეობით იკპ მნიშვნელოვნად განმტკიცდა და გაფართოვდა. [[1950]]-იან წლებში ტოკუდა იატაკქვეშეთში იყო. გარდაიცვალა [[ჩინეთი | ჩინეთში]].

[[კატეგორია: იაპონელები]]
[[კატეგორია:დაბადებული  1894]]
[[კატეგორია:გარდაცვლილი 1953]]
