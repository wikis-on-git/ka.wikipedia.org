'''ჰაგვერდიევი, აბდურაჰიმ''' ბეგ ასად ბეგ-ოღლუ (*[[17 მაისი]]. [[1870]] ქ. [[შუშა]] ― †[[12 დეკემბერი]]. [[1933]]), აზერბაიჯანელი საბჭოთა მწერალი. [[აზერბაიჯანი|აზერბაიჯანის]] სსრ ხელოვნების დამსახურებული მოღვაწე ([[1928]]). დაამთავრა [[თბილისი|თბილისის]] რეალური სასწავლებელი ([[1891]]). სწავლობდა [[პეტერბურგი]]ს უნივერსიტეტში, 1899-იდან შეუდგა პედაგოგიურ, ლიტერატურულ და თეატრალურ მოღვაწეობას [[ბაქო|ბაქოში]]. იყო აზერბაიჯანის თეატრის კომისარი. მის მხატვრულ შემოქმედებაში აისახა ახალი ცხოვრების მშენებლობა სოფლად, აკრიტიკებდა წარსულის გადმონაშთებს, ბურჟუაზიულ წყობილებას, პროპაგანდას უწევდა საბჭოთა ხელისუფლებას. ტრაგედიაში "დანგრეული ბუდეები" ([[1896]]) ასახა XIX საუკუნის მიწერულის თავადაზნაურული ფენის სოციალური კრიზისი. პიესაში "უბედური ახალგაზრდა" ([[1900]]), პირველად აზერბაიჯანულ ლიტერატურაში, გამოიყვანა პატრიარქალურ-ფეოდალურ სამყაროსთან მებრძოლი დემოკრატიულ გმირი. 1906-იდან აქტიურად თანამშრომლობდა ჟურნალ "მოლა ნასრედინში", აქვეყნებდა მოთხრობებს, სტატიებს, ფელეტონებს. ეკუთვნის ნარკვევი "აზერბაიჯანის თეატრის ისტორიიდან" ([[1924]]), მონოგრაფია "[[ახუნდოვი, მირზა|მ. ფ. ახუნდოვის]] ცხოვრება და მოღვაწეობა" (1928). ეწეოდა მთარგმნელობით მუშაობას.

[[კატეგორია:აზერბაიჯანელები]]
[[კატეგორია:დაბადებული  1870 |  ჰაგვერდიევი, აბდურაჰიმ]]
[[კატეგორია:გარდაცვლილი  1933 | ჰაგვერდიევი, აბდურაჰიმ]]
