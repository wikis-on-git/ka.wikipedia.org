[[სურათი:180px-Lord Byron.jpg|thumb|right|ჯორჯ გორდონ ბაირონი]]
'''ბაირონი''', (Byron) '''ჯორჯ''' ნოელ '''გორდონ''' (* [[22 იანვარი]], [[1788]], [[ლონდონი]]   ― † [[19 აპრილი]], [[1824]], [[მისოლუნგი]], [[საბერძნეთი]]), [[ინგლისელები|ინგლისელი]] პოეტი. დაიბადა გაღარიბებული დიდგვაროვანი არისტოკრატის ოჯახში. სწავლობდა ჰაროუს არისტოკრატიულ სკოლაში, [[კემბრიჯის უნივერსიტეტი|კემბრიჯის უნივერსიტეტში]]. ბაირონის ლექსების პირველი კრებული "მოცალეობის საათები" [[1807]] გამოვიდა. [[სატირა|სატირაში]] "ინგლისელი ბარდები და შოტლანდიელი მიმომხილველნი" ([[1809]]) დაგმო ინგლისის რომანტიკოსთა რეაქციული ტენდენციები. [[1811]] გამოაქვეყნა პოემა "ჩაილდ ჰაროლდის მოგზაურობის" პირველი ორი ქება.  ამავე პერიოდს განეკუთვნება ბაირონის ხანმოკლე, მაგრამ პროგრესიული საპარლამენტო მოღვაწეობა. [[1812]]-[[1814]] წლების ლირიკაში ვლინდება ავტორის სიძულვილი ლონდონის არისტოკტატიული წრეებისადმი; ინგლისის მაღალ საზოგადოებასთან ადრევე დაწყებული კონფლიქტი [[1815]]-[[1816]] ოჯახური დრამითაც გართულდა. ბაირონი [[შვეიცარია|შვეიცარიაში]] წავიდა, სადაც დაუმეგობრდა თანამემამულე პოეტს  [[შელი,პერსი ბიშ|პ.ბ. შელის]]. [[1817]]-იდან [[იტალია|იტალიაში]] გადავიდა და [[1820]]-[[1821]] უშუალოდ მონაწილეობდა იტალიელი ხალხის ბრძოლაში ავსტრიელთა ბატონობის წინააღმდეგ. [[1823]] ეროვნულ-განმათავისუფლებელ ბრძოლაში მონაწილეობის მისაღებად გაემგზავრა [[საბერძნეთი | საბერძნეთში]], სადაც მალე ავად გახდა და გარდაიცვალა.

ბაირონის დიდი პოპულარობა "ჩაილ ჰაროლდის" გამოქვეყნებით დაიწყო. პოემის გმირი, იმედგაცრუებული ახალგაზრდა არისტოკრატი, მალე იქცა სინამდვილის წინააღმდეგ ამბოხებული პიროვნების სინონიმად. პოემაში ისმის პროტესტი არსებული სოციალური წყობილების მიმართ; საფრანგეთის განმანათლებლური იდეების გავლენით ბაირონი სოციალური მოუწესრიგებლობისა და ეროვნული ჩაგვრის მიზეზებს ზნეობის დაცემასა და უმეცრობაში ეძიებს. პოემის თემატიკური, კომპოზ. (დღიურის ფორმა, ლირიკული გადახვევები), პოეტიკური სიახლენი კარგად ესადაგებოდნენ თხზულების რთულ თანადროულ პრობლემატიკას. ბაირონი თავისი ყოვლისმომცველი მელანქოლიური განწყობილებით ე. წ. "მსოფლიო სევდის" გამომხატველი პოეტი გახდა. ბაირონის ტრაგიკულმა მსოფლაღქმამ მეტი სიღრმით იჩინა თავი [[1813]]-[[1816]] შექმნილი აღმოსავლური პოემების ციკლში ("გიაური", "აბიდოსელი სარძლო", "კორსარი", "ლარა", "კორინთის ალყა", "პარიზინა"). ამ ტიპური რომანტიკული პოემების გმირები განასახიერებენ აბსტრაქტულ პროტესტს ისტორიის სინამდვილის მიმართ. ისინი ჩვეულებრივ ყაჩაღები, მეკობრენი, საზოგადოებას მოკვეთილი ადამიანები არიან - ძლიერნი, ამაყნი, და დასაღუპავად განწირულნი. პოემების სიუჟეტი ეგზოტიკური აღმოსავლეთის ფონზე ვითარდება. დრამატულია ბაირონის ლექსების ციკლიც "ებრაული მელოდიები" ([[1814]]-[[1815]]), რომლებშიც სამშობლოს დაკარგვის ტკივილთან ერთად გამოხატულია ადამიანის ძალისა და გამარჯვების რწმენა. შვეიცარიაში დაწერილ ლექსებსა და პოემებში ასახულია ბაირონის შინაგანი წინააღმდეგობრივი განწყობილებანი - უიმედობა და, ამავე დროს, თავისუფლებისათვის ბრძოლის წყურვილი; წინააღმდეგობრივია აგრეთვე ფილოსოფიური-დრამატული პოემა "მანფრედი" ([[1817]]), რომლის გმირი უკიდურესი ინდივიდუალისტია, განდგომილი, სარწმუნოების, ძალაუფლებისა და დიდების უარმქოფელი; ამასთანავე მას სწამს ადამიანური აზრის ძალა, რომელიც იმორჩილებს ბუნების სულებს. ეს პოემა ფაუსტური იდეის რომანტიკული ინტერპრეტაციაა. ასეთივე სულისკვეთებისაა მისტერია "კაენი" ([[1821]]); ბიბლიური გმირი გამოყვანილია შეურიგებელ მეამბოხედ, რომელიც ღმერთს აუჯანყდება და ადამიანის ბედნიერების მისაღწევად არსებულის უარყოფისა და ბრძოლის გზას ირჩევს. [[1817]]-იდან ბაირონის შემოქმედებაში ღრმავდება ინტერესი სოციალური პრობლემებისადმი ("ტასოს ჩივილი", [[1817]]; "მაზერა", [[1818]]; "ჩაილდ ჰაროლდის" ორი უკანასკნელი ქება, [[1816]]-[[1817]]); პოლიტიკური მოტივებითაა გამსჭვალული ტრაგედიები "მაჩინო ფალიერო, ვენეციის დოჟი", "სარდანაპალი", "ორი ფოსკარი" (სამივე [[1821]]); ბაირონის მემკვიდრეობაში მნიშვნელოვანი ადგილი უკავია პოლიტიკური და ლიტერატურული შინაარსის შემცველ სატირას ("ბეპო", [[1818]]; "ირლანდიელი ავატარა", [[1821]]; "სამსჯავროს ხილვა", [[1822]] და სხვა).

ბაირონის შემოქმედებით ევოლუციაში მნიშვნელოვანი ნიშანსვეტია დაუმთავრებელი რომანი ლექსად "დონ ჟუანი" (დაიწყო [[1818]]), რომელშიც ასახულია ინდივიდუალისტი პიროვნების ამბოხება მსოფკლუიო სოციალური სისტემის წინააღმდეგ, მისი პესიმისტური მსოფლაღქმა. ამ რომანშივე ბრძოლის რომანტიკული პათოსს ენაცვლება პიროვნების სოციალური მნიშვნელობის აღიარება, მომავლის რწმენა, რაშიც მოჩანს ბაირონის შემოქმედებითი მეთოდის განვიტარება რომანტიზმიდან რეალიზმისაკენ.

ბაირონი რომანტიზმის პროგრ. ფრთის უდიდესი წარმომადგენელია და, ამასთან, მხატვრული სიტყვის დიდი ოსტატი და ნოვატორი. XIX საუკუნის მრავალი ქვეყნის ლიტერატურაში ბაირონის პოეზიამ წარმოშვა თავისებური მიმდინარეობა, რომელსაც ''ბაირონიზმი'' ეწოდა. მას სხვადასხვა ქვეყანაში განაპირობებდა კონკრეტული ისტორიული პირობები; სხვადასხვა მწერლები შემოქმედება შესაბამისად გამოხატავდა ბაირონის პოეზიისათვის დამახასიათებელ სხვადასხვა მხარეს. მაგალითად [[ინგლისი|ინგლისში]] [[ჩარტისტული პოეზია|ჩარტისტულმა]] პოეზიამ შეითვისა ბაირონის რევოლუციური პათოსი, [[საფრანგეთი|საფრანგეთში]] [[ჰიუგო, ვიქტორ|ვ. ჰიუგომ]] - ბაირონის თავისუფლების იდეალი, [[ვინი, ალფრედ ვიქტორ დე|ა. დე ვინიმ]] - მარტოობის განწყობილება. ბაირონის პოლიტიკური იდეალები გაიზიარეს იტალიელმა პოეტებმა [[ფოსკოლო, უგო|უ. ფოსკოლომ]], [[პელიკო, სილვიო|ს. პელიკომ]], [[ლეოპარდი, ჯაკომო|ჯ. ლეოპარდიმ]], გერმანელმა [[ჰაინე, ჰაინრიხ|ჰ. ჰაინემ]] და უნგრელმა [[პეტეფი, შანდორ|შ. პეტეფიმ]]. [[რუსეთი|რუსეთში]] ბაირონის მეამბოხე განწყობილებას ეყმაურებოდნენ  [[რილეევი, კონდრატი|კ. რილეევი]], [[პუშკინი, ალექსანდრე|ა. პუშკინი]], განსაკუთრებით კი [[ლერმონტოვი, მიხეილ|მ. ლერმონტოვი]]. [[საქართველო|საქართველოში]] ბაირონს ენათესავება [[ბარათაშვილი, ნიკოლოზ|ნ. ბარათაშვილი]] თავისი რომანტიკულ-ლირიკული განწყობილებითა და პათეტიკური ინტონაციით.

ბაირონის თარგმნა საქართველოში XIX საუკუნიდან დაიწყო, მის პირველ ქართველ მთარგმნელთა შორის იყვნენ [[ჭავჭავაძე, ილია|ი. ჭავჭავაძე]] და [[წერეთელი, აკაკი|ა. წერეთელი]].


[[კატეგორია:ინგლისელები]]
[[კატეგორია:მწერლები]]
[[კატეგორია:დაბადებული  1788]]
[[კატეგორია:გარდაცვლილი  1824]]
[[en:George Gordon Byron, 6th Baron Byron]]
[[ca:Lord Byron]]
[[cs:George Gordon Byron]]
[[de:George Gordon Byron]]
[[es:Lord Byron]]
[[eo:George BYRON]]
[[fr:Lord Byron]]
[[hr:Lord Byron]]
[[it:George Gordon Byron]]
[[he:ג'ורג' ביירון]]
[[nl:Lord Byron]]
[[pl:George Gordon Byron]]
[[pt:Lord Byron]]
[[sv:George Gordon Byron]]
[[zh:拜伦]]
