''ზესტაფონის რაიონი'' - ადმინისტრაციულ-ტერიტორიული [[რაიონი]] [[იმერეთის მხარე|იმერეთის მხარეში]]. რაიონის ტერიტორია [[1917]]-მდე შედიოდა ქუთაისის გუბერნიის შორაპნის მაზრაში, [[1930]] წელს გამოიყო დამოუკიდებელ რაიონად. 


==ბუნება==
რაიონის ტერიტორია მდებარეობს [[კოლხეთის დაბლობიკოლხეთის დაბლობსა]] და [[იმერეთის პლატო|იმერეთის პლატოზე]]. მისი რელიეფი დანაწევრებულია მდინარეთა ხეობებით. ტერიტორია - 423 კვ.კმ., მათ შორის სასოფლო-სამეურნეო სავარგულებს უკავია --- კვ.კმ. რაიონის ტერიტორიაზე მიედინება მდინარეები [[ყვირილა]], ძირულა, ჩოლაბური, ჩხერიმელა და მათი შენაკადები. 


==მოსახლეობა==
მოსახლეობის რიცხოვნობა - 76 ათასი კაცი; სიმჭიდროვე - 180 კაცი კვ.კმ-ზე. რაიონში 60 დასახლებული პუნქტია: 1 [[ქალაქი]], 1 [[დაბა]] და 58 [[სოფელი]]. 


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

* ''ქალაქის საკრებულო'' - 1: [[ზეტაფონი]];
* ''დაბის საკრებულო'' - 1: შორაპანი;
* ''თემის საკრებულო'' - 15: ბოსლევის, დილიკაურის, ზედა საქარის, ილემის, კვალითის, კლდეეთის, მეორე სვირის, როდინაულის, სანახშირის, ფუთის, ქვედა საზანოს, ქვედა საქარის, შროშის, ცხრაწყაროს, ძირულის;
* ''სოფლის საკრებულო'' - 2: ზოვრეთი, პირველი სვირი.


==ეკონომიკა==
წამყვანი დარგია [[მევენახეობა]], რომლის განვითარებასაც ხელს უწყობს კარგი ნიადაგ-კლიმატური პირობები. მთავარი მარცვლეული კულტურაა [[სიმინდი]], მოჰყავთ აგრეთვე საკვები კულტურები და ბოსტნეული. მრეწველობის მთავარი დარგებია [[შავი მეტალურგია]], ელექტროტექნიკური და კვების მრეწველობა. [[ზესტაფონის ფეროშენადნობთა ქარხანა]] მუშაობდა ჭიათურის მანგანუმის ბაზაზე. მნიშვნელოვანი საწარმოები იყო: “საქკაბელი” ზესტაფონში და “ელექტროელემენტი” შორაპანში. რაიონის ტერიტორიაზე გადის სამხრეთ კავკასიის რკინიგზის მაგისტრალი და თბილისი-სამტრედიის საავტომობილო გზა.


==კულტურა==
რაიონში 46 სახელმწიფო და 2 არასახელმწიფო ზოგადსაგანმანათლებლო [[სკოლა|სკოლაა]], 2 საშუალო პროფესიული სასწავლებელი, 42 [[ბიბლიოთეკა]], 1 [[თეატრი]] და 1 [[მუზეუმი]]. 


==ღირშესანიშნაობანი==
*''ისტორიული ძეგლები'': ციხესიმაგრე შორაპანში, ციხე შროშაში, ზედა საქარის, ტაბაკინის, სანახშირის ეკლესიები.

{{იმერეთი}}
[[კატეგორია:იმერეთის მხარე]]
