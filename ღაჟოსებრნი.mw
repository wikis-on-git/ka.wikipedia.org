'''ღაჟოსებრნი''' (Laniidae), [[ფრინველები|ფრინველთა]] ოჯახი [[ბეღურასნაირნი|ბეღურასნაირთა]] რიგისა. მოიცავს აფრიკაში, ევროპაში, აზიაში, ჩედილოეთ ამერიკაში და მთელ რიგ ოკეანურ კუნძულებზე გავრცელებული 12 გვარის 69 სახეობას (არ არიან ავსტრალიაში, კუნძულ მადაგასკარზე). მათი სხეულის სიგრძე 15-30 სმ (ზოგი გრძელბოლოიანი ფორმისა 45 სმ), მასა 25-120 გ აღწევს. [[ნისკარტი]] მოღუნულია, გვერდებიდან შებრტყელებული, წვეროზე კბილაკით აქვთ მოკლე, მომრგვალო [[ფრთები]]. აგრესიული ფრინველები არიან. ბინადრობენ ტყისპირებში, მეჩხერ ტყეებში, ბუჩქნარიან ღია ადგილებში, კულტურულ ლანდშაფტში. [[ბუდე|ბუდეს]] იკეთებენ ხესა ან ბუჩქზე, დებენ 4-6 კვერცხს, რომელთა [[ინკუბაცია]] 2 კვირამდე გრძელდება. იკვებებიან მსხვილი მწერებით, წრუწუნებით, ხვლიკებით, წვრილ-წვრილი ფრინველებით, იკეთებენ მარაგს (ნადავლს ეკალზე წამოაცმევენ). [[საქართველო|საქართველოში]] ბუდობს 3 სახეობა: [[კავკასიური ღაჟო]] (Lanius collurio), [[შავშუბლა ღაჟო]] (Lanius minor) და [[წითელთავა ღაჟო]] (Lanius senator). უკანასკნელი შეტანილია საქართველოს "წითელ წიგნში". საქართველოში ზამთრობს [[რუხი ღაჟო]] (Lanius excubitor).


[[კატეგორია:ბეღურასნაირნი]]
