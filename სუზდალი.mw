[[სურათი:Russia-Suzdal-St.Euthymius Monastry-Transfiguration Cathedral-Belfry.jpg|thumb|250px|წმ. ევთიმიუსის მონასტერი.]]
'''სუზდალი''' ([[რუსული ენა|რუს.]]: Су́здаль) ქალაქია ვლადიმირის ოლქში, [[მოსკოვი|მოსკოვის]] ჩრდილო-აღმოსავლეთით; 26 კმ-ში ქალაქ [[ვლადიმირი|ვლადიმირიდან]], მდ. კამენკაზე. მოსახლეობა: 11.357 (2002 ცენზი). ქალაქის ისტორია არა უგვიანეს 1024 წლიდან იწყება. საუკუნეების განმავლობაში ის რამდენიმე რუსული სამეფოს დედაქალაქის ფუნქციას ასრულებდა. სუზდალი ისტორიული [[ოქროს რგოლი|ოქროს რგოლის]] შემადგენელ ქალაქთაგანია. ქალაქი შეტანილია [[იუნესკო|იუნესკოს]] მსოფლიო კულტურული მემკვიდრეობის ძეგლთა სიაში.

პოლიტიკური მნიშვნელობის დაკნინების შემდეგ ქალაქის მნიშვნელობა იზრდება, როგორც რელიგიური ცენტრისა უამრავი მონასტრითა და ერთ სულ მოსახლეზე ეკლესიების რაოდენობის სიუხვით: ერთ პერიოდში ქალაქში მცხოვრებ ოთხას ოჯახზე ორმოცი ეკლესია მოდიოდა. ამჟამად ქალაქი მნიშვნელოვანი ტურისტული ცენტრია ძველი რუსული არქიტექტურის უამრავი უნატიფესი ნიმუშით. ქალაქის ქუჩაში გასულ ადამიანს შეიძლება მოეჩვენოს, რომ ყოველი მესამე შენობა ეკლესია ან ტაძარია.

მიუხედავად იმისა, რომ ქალაქის მცხოვრებთა რიცხვმა 10.000-ს უკვე გადაჭარბა, სუზდალი მაინც სტოვებს სოფლის შთაბეჭდილებას გარშემო უამრავი მინდვრითა და რუებით, ქალაქის ქუჩებში ქათმებითა და რქოსანი შინაური ცხოველებით, ხოლო თავად ქუჩების უმრავლესობა ჯერაც მოუპირკეთებელია. თუმცა, ყოველივე ეს სუზდალს განუმეორებელ შარმს ანიჭებს და ზაფხულობით აქ ხშირად იხილავთ ფუნჯმომარჯვებულ მხატვრებსა თუ მოხეტიალე მუსიკოსებს.

[[სურათი:Russia Suzdal Convent of the Intercession.jpg|center|thumb|600px|ქალთა სამონასტრო კომპლექსი.]]

==რესურსები ინტერნეტში==
*[http://suzdal.org/ სუზდალი ინტერნეტში].

[[კატეგორია:რუსეთის ქალაქები]]
[[კატეგორია:ოქროს რგოლი]]
[[კატეგორია:მსოფლიო კულტურული მემკვიდრეობის ძეგლები]]

[[de:Susdal]]
[[en:Suzdal]]
[[es:Súzdal]]
[[fr:Souzdal]]
[[ko:수즈달]]
[[io:Suzdal]]
[[nl:Soezdal]]
[[os:Суздаль]]
[[pl:Suzdal]]
[[ru:Суздаль]]
