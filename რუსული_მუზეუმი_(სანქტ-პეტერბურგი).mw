[[სურათი:Russian Museum.jpg|thumb|300px|მიხაილოვსკის სასახლე]]
'''სახელმწიფო რუსული მუზეუმი''' (რუს.:Государственный Русский музей), ყოფილი '''მისი იმპერიული უდიდებულესობა ალექსანდრე III-ის რუსული მუზეუმი''' რუსული სახვითი ხელოვნების ნიმუშების უდიდესი საცავია [[სანქტ-პეტერბურგი|სანქტ-პეტერბურგში]].

მუზეუმი დაარსდა [[1895]] წლის [[13 აპრილი|13 აპრილს]] [[ნიკოლოზ II]]-ის ბრძანებით მამის, [[ალექსანდრე III]]-ის ხსოვნის უკვდავსაყოფად. მისი თავდაპირველი კოლექცია შედგებოდა [[ერმიტაჟი (სანქტ-პეტერბურგი)|ერმიტაჟის მუზეუმიდან]], ალექსანდრეს სასახლიდან და ხელოვნების იმპერიული აკადემიიდან წამოღებული ნიმუშებისგან. [[1917 წლის ოქტომბრის რევოლუცია|რუსეთის რევოლუციის]] შემდეგ მრავალი კერძო კოლექცია ნაციონალიზებულ იქნა და რუსულ მუზეუმში გადმოინაცვლა. ამ კოლექციის ნაწილი იყო [[მალევიჩი, კაზიმირ|კაზიმირ მალევიჩის]] ”შავი კვადრატის” პირველი და ყველაზე ფასდაუდებელი ვერსია.

მუზეუმის მთავარი შენობა ''მახაილოვსკის სასახლეა'' -- დიდი თავადი მიხაილ პავლოვიჩის ბრწყინვალი [[ნეოკლასიციზმი|ნეოკლასიკური]] რეზიდენცია, აგებული 1819-25 წლებში [[როსი, კარლო|კარლო როსის]] პროექტით სანქტ-პეტერბურგის ხელოვნების მოედანზე. სასახლის ზოგიერთ დერეფანში შემორჩენილია ყოფილი იმპერიული რეზიდენციის თავდაპირველი პომპეზური ინტერიერი. მუზეუმის სხვა შენობათა შორისაა [[პეტრე I]]-ის ზაფხულის სახლი (1710-14), გრაფი ორლოვის მარმარილოს სასახლე (1768-85), იმპერატორი პავლეს წმ. მიხეილის ციხე-კოშკი (1797-1801), და რასტრელის პროექტის სტროგანოვის სასახლე ნევსკი პროსპექტზე (1752-54).

==კოლექცია==
რუსული მუზეუმის კოლექციაში რუსული ხელოვნების შესაძლოა ყველაზე მნიშვნელოვანი ნიმუშებია მსოფლიოში. აქ მოთავსებულია სკულპტურების, ხელოვნების ობიექტების, გრაფიკული და ფერწერული ტილოების კოლექციები, მათ შორის სახელგანთქმული პორტრეტთა გალერეა.

===XVIII-XIX საუკუნეები===
*”პომპეის ბოლო დღე”, [[ბრულოვი, კარლ|კარლ ბრულოვი]]
*”მურთაზ ყული ხანის პორტრეტი”, [[ბოროვიკოვსკი, ვლადიმი|ვლადიმირ ბოროვიკოვსკი]]
*”გააფრთებული ქვეწარმავალი”, ფიდელიო ბრუნი
*”მეცხრე ტალღა”, [[აივაზოვსკი, ივან|ივან აივაზოვსკი]]
*”პოსეიდონის ფესტივალი ელეუსინიასთან”, ჰენრიკ სიემირადზკი
*”ქრისტეს გამოცხადება წმინდა მარიამ მაგდალინელთან”, ალექსანდრე ივანოვი
*”მარია რუმიანცევას პორტრეტი”, ალექსეი ანტროპოვი
*”ბოგატირი”, [[ვრუბელი, მიხაილ|მიხაილ ვრუბელი]]

===თანამედროვე (XIX-XX საუკუნეები)===
*”შავი წრე”, [[მალევიჩი, კაზიმირ|კაზიმირ მალევიჩი]]

===საბჭოთა ხელოვნება===
*’’ფაშისტებმა გადაიფრინეს”, [[პლასტოვი, არკადი|არკადი პლასტოვი]]

==რესურსები ინტერნეტში==
*[http://www.rusmuseum.ru/eng/ მუზეუმის ვებ-გვერდი]

[[კატეგორია:მუზეუმები]]

[[de:Russisches Museum]]
[[nl:Russisch Museum]]
[[ru:Государственный Русский музей]]
