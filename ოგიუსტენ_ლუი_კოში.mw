'''ოგიუსტენ ლუი კოში''' (1789 წლის 21 აგვისტო, [[პარიზი]] – 1857 წლის 23 მაისი, სო), ფრანგი მათემატიკოსი, [[პარიზი|პარიზის]] მეცნიერებათა აკადემიის წევრი (1816). 

დაამთავრა პოლიტექნიკური სკოლა (1807), აგრეთვე ხიდებისა და გზების სკოლა [[პარიზი|პარიზში]] (1810). 1910–1813 წლებში მუშაობდა ინჟინრად ქ. [[შერბური|შერბურში]]. 1816–1830 ასწავლიდა პოლიტექნიკურ სკოლასა და კოლეჟ დე ფრანსში, 1848 წლიდან – პარიზის უნივერსიტეტსა და კოლეჟ დე ფრანსში. მისი შრომები ეძღვნება [[მათემატიკა|მათემატიკის]] (ძირითადად [[მათემატიკური ანალიზი|მათემატიკურ ანალიზს]]) და [[მათემატიკური ფიზიკა|მათემატიკური ფიზიკის]] სხვადასხვა დარგს. მის მიერ დაწერილი შრომა "ანალიზის კურსი" ეფუძნება [[ფუნქციის ზღვარი|ზღვრის]] ცნების სისტემურ გამოყენებას. განსაზღვრულია [[ფუნქციის უწყვეტობა|ფუნქციის უწყვეტობის]] ცნება, მოცემულია კრებად მწკრივთა თეორიის აგება, [[ინტეგრალი|ინტეგრალის]], როგორც ჯამების ზღვრის, განსაზღვრა და ა.შ. კოში სისტემატურად ავითარებდა ანალიზურ ფუნქციათა თეორიის საფუძვლებს, გამოსახა ანალიზური ფუნქცია ინტეგრალის სახით, გაშალა ფუნქცია [[ხარისხოვანი მწკრივი|ხარისხოვან მწკრივად]], განავითარა [[ნაშთთა თეორია]]. კოშის მნიშვნელოვანი შედეგები აქვს მიღებული დიფერენციალურ განტოლებათა თეორიაში, [[გეომეტრია|გეომეტრიაში]], [[რიცხვთა თეორია|რიცხვთა თეორიაში]], [[ალგებრა|ალგებრაში]] და ა.შ.
