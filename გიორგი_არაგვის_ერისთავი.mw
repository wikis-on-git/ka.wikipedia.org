'''გიორგი არაგვის ერისთავი''' († [[1723]]), [[ერისთავი (თანამდებობა)|ერისთავი ]] [[1688]]-[[1696]], [[1703]]-[[1723]], ძე ოთარ არაგვის ერისთავისა.

[[1688]] იგი [[ერეკლე I|ერეკლე I-ს]] მიემხრო [[გიორგი XI|გიორგი XI-ის]] წინააღმდეგ ბრძოლაში. ამის გამო გიორგი მეფის ლაშქარი [[არაგვის საერისთავო|არაგვის საერისთავოში]] შეიჭრა, აიღო და გადაწვა [[დუშეთი]] და მისი შემოგარენი, მაგრამ თვითონაც დიდი ზიანი ნახა და იძულებული გახდა საერისთავო დაეტოვებინა. [[1691]] არაგვის ერისთავმა გიორგი XI-ს დაუჭირა მხარი და ახლა ერეკლე I-მა დაარბია არაგვის საერისთავო. [[1695]] ერეკლე I-მა ირანელთა დამხმარე ჯარით დაამარცხა გიორგი XI და გიორგი არაგვის ერისთავი. ეს უკანასკნელი ჯერ იმერეთში, შემდეგ დვალეთში გადავიდა, სადაც მისმა ვასალებმა შეიპყრეს და ერეკლე I-ს მიჰგვარეს. ერეკლე I-მა გიორგი არაგვის ერისთავი ირანში გაგზავნა ([[1695]]), მან იქ [[1703]]-მდე დაჰყო. ირანში მყოფი გიორგი XI-ის შუამდგომლობით გიორგი არაგვის ერისთავი საქართველოში დააბრუნეს და კვლავ არაგვის ერიათავად დანიშნეს. ერთხანს იგი [[ვახტანგ VI|ვახტანგ VI-ის]] ერთგული იყო, მაგრამ ვახტანგი რომ გაძლიერდა, გადაუდგა და [[დათუნა (დავით) ქსნის ერისთავი|დათუნა ქსნის ერისთავთან]] ერთად შაჰს ვახტანგის გადაყენება და [[იესე (ალიყული-ხანი)|იასეს]] მეფედ დანიშვნა სთხოვა. შემდეგ შეურიგდა ვახტანგს, მაგრამ [[1723]], როცა კახეთის ხანმა [[კონსტანტინე II (მაჰმად ყული-ხანი)|კონსტანტინეს II-მ]] [[თბილისი]] აიღო და დაარბია, კვლავ განუდგა მას და კონსტანტინეს მიემხრო, რის გამოც [[ბაქარი|ბაქარმა]] გიორგი არაგვის ერისთავი (თავისივე სიმამრი) შეიპყრო და სიკვდილით დასაჯა.


[[კატეგორია:ქართველები]]
[[კატეგორია:გარდაცვლილი 1723]]
