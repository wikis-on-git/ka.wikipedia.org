<table align="right" width="280" style="margin-left:10px;" border=1 cellpadding=10>
<tr><td align="center" colspan="2" bgcolor="#FFFFE1">
<font size="+2">საქართველო

</td></tr>
<tr><td align="center" valign=bottom width="50%">
[[Image:Flag of Georgia.svg|120px|საქართველოს დროშა]]<br/><br/>
[[საქართველოს დროშა]]</td>
<td align="center" valign=bottom width="50%">
[[Image:gerbi_patara.jpg|80px]]<br/><br/>
[[საქართველოს გერბი]]</td></tr>
<tr><td align="left" colspan="2"  bgcolor="#FFFFE1">

'''[[ფართობი]]''': 69,700 კმ&sup2;<br/>
'''[[მოსახლეობა]]''': 4,700,000 ([[2004]])<br/>
'''[[დედაქალაქი]]''': [[თბილისი]]<br/>
'''[[სახელმწიფო ენა]]''': [[ქართული ენა|ქართული]]<br/>

'''[[საქართველოს პრეზიდენტები|პრეზიდენტი]]''': [[სააკაშვილი, მიხეილ | მიხეილ სააკაშვილი]]<br/>
'''[[საქართველოს პარლამენტის თავმჯდომარეები|პარლამენტის თავმჯდომარე]]''': <br/> [[ბურჯანაძე, ნინო | ნინო ბურჯანაძე]]<br/>
'''[[საქართველოს პრემიერ-მინისტრები|პრემიერ-მინისტრი]]''':  <br/>[[ნოღაიდელი, ზურაბ | ზურაბ ნოღაიდელი]]<br/>

'''[[სახელმწიფო ჰიმნი]]''':  [[საქართველოს ჰიმნი|თავისუფლება]] <br/>
''' [[დევიზი]]''': ძალა ერთობაშია<br/>
'''[[ვალუტა]]''': [[ქართული ლარი|ლარი]] (GEL)<br/>
'''[[დროის ზონა]]''':  UTC + 4<br/>
'''[[ინტერნეტის პირველადი დომენი|ინტერნეტის დომენი]]''':  GE<br/>
'''[[ქვეყნების სატელეფონო კოდები|სატელეფონო კოდი]]''': 995<br/>
</td></tr>
<tr><td align="center" colspan="2" bgcolor="#FFFFE1">
[[image:LocationGeorgia.png |240px|საქართველოს მდებარეობა]]
</td></tr></table>


==სახელწოდება==
ქვეყნის სახელწოდება "საქართველო" მომდინარეობს "ქართ" ძირისაგან, რაც უძველეს სატომო სახელს "ქართუ, კარდუ, ხალდუ"-ს უკავშირდება. [[1918]]-[[1921]] წლებში იწოდებოდა "საქართველოს დემოკრატიულ რესპუბლიკად", [[1990]]-[[1995]] წლებში - "საქართველოს რესპუბლიკა"-დ. ქვეყნის საერთაშორისო კოდია - GE.


==გეოგრაფია==
''ძირითადი სტატია:'' [[საქართველოს გეოგრაფია]]

[[Image:Gg-map.png|thumb|left|საქართველოს რუკა]]
საქართველო  აღმოსავლეთ ევროპაში, კერძოდ, [[კავკასია|კავკასიაში]] მდებარეობს. დასავლეთიდან მას ესაზღვრება [[შავი ზღვა]], ჩრდილოეთით – [[რუსეთის ფედერაცია]], აღმოსავლეთით – [[აზერბაიჯანი]], სამხრეთით – [[სომხეთი]] და [[თურქეთი]]. 

*'''ტერიტორია''': ქვეყნის ფართობი შეადგენს 69.700 კვ.კმ-ს, საზღვრების სიგრძე - 1771 კმ-ს, მათ შორის სახმელეთო - 1.461 კმ (სომხეთი 164, აზერბაიჯანი 322, რუსეთი 723, თურქეთი 252) და საზღვაო - 310 კმ. 

*'''ბუნება''': ქვეყნის ტერიტორია ძირითადად მთებს უკავია, ბუნება მრავალფეროვანია - სუბტროპიკებიდან კავკასიონის მყინვარებამდე; უმაღლესი მწვერვალია მთა [[შხარა]] 5.068 მ, უდაბლესი წერტილი - შავი ზღვა (0 მ); სახნავ-სათესი მიწა - 16%, საძოვრები - 25%, ტყეები - 34%. მთავარი მდინარეები [[მტკვარი]] და [[რიონი]]. 

*'''ბუნებრივი რესურსები''': ტყეები, ჰიდროენერგია, მანგანუმი, რკინის მადანი, სპილენძი, ქვანახშირის და ნავთობის მცირე მარაგი; მთისა და ზღვის კლიმატური კურორტები.


==სახელმწიფო==
''ძირითადი სტატია:'' [[საქართველოს პოლიტიკური მოწყობა]]


საქართველო საპრეზიდენტო რესპუბლიკაა. სახელმწიფოს მეთაურია [[საქართველოს პრეზიდენტები|პრეზიდენტი]], რომელიც აღმასრულებელი ხელისუფლების მეთაურად ითვლება. მთავრობის საქმიანობას ხელმძღვანელობს [[საქართველოს პრემიერ-მინისტრები|პრემიერ–მინისტრი]]. ქვეყნის უმაღლესი საკანონმდებლო ორგანოა ერთპალატიანი პარლამენტი (235 წევრი), რომელიც ოთხ წელიწადში ერთხელ ირჩევა პროპორციული და მაჟორიტარული სისტემით. 

*'''დედაქალაქი''': [[თბილისი]]. 

*'''სახელმწიფო ენა''': [[ქართული ენა|ქართული]], აფხაზეთის ავტონომიურ რესპუბლიკაში - აგრეთვე [[აფხაზური ენა|აფხაზური]].

*'''ეროვნული დღესასწაული''': [[26 მაისი]] ([[1918]]), სახელმწიფოებრივი დამოუკიდებლობის დღე ([[1991]] წლის [[9 აპრილი|9 აპრილს]], საბჭოთა იმპერიის 70-წლიანი მმართველობის შემდეგ, იმავე წლის [[31 მარტი|31 მარტის]] საყოველთაო-სახალხო რეფერენდუმის შედეგების საფუძველზე, [[საქართველოს რესპუბლიკის უზენაესი საბჭო|საქართველოს რესპუბლიკის უზენაესმა საბჭომ]] მიიღო საქართველოს სახელმწიფოებრივი დამოუკიდებლობის აღდგენის აქტი).  

*''' ძირითადი პოლიტიკური პარტიები''' (ანბანურ რიგზე): 
: [[ახალი მემარჯვენეები-მრეწველები]]  - თავმჯდომარე დავით გამყრელიძე;
: [[ერთიანი ნაციონალური მოძრაობა]]  - თავმჯდომარე მიხეილ სააკაშვილი;
: [[ეროვნულ-დემოკრატიული პარტია]] - თავმჯდომარე ბაჩუკი ქარდავა;
: [[ლეიბორისტული პარტია]] - თავმჯდომარე შალვა ნათელაშვილი;
: [[პოლიტიკური მოძრაობა თავისუფლება]] - თავმჯდომარე კონსტანტინე ზ. გამსახურდია;
: [[რესპუბლიკური პარტია]] - თავმჯდომარე დავით უსუფაშვილი;
: [[საქართველოს კონსერვატორები]] - თავმჯდომარე  კობა დავითაშვილი;


==ტერიტორიული მოწყობა==
''ძირითადი სტატია:'' [[საქართველოს ტერიტორიული მოწყობა]]


დღევანდელი ადმინისტრაციულ-ტერიტორიული დაყოფით საქართველოში 2 [[ავტონომიური რესპუბლიკა]], აგრეთვე 53 [[რაიონი]], 6 [[საქალაქო ტერიტორია]] და [[დედაქალაქი]] თბილისია, რომლებიც გაერთიანებული არიან მხარეებში. კონსტიტუციის თანახმად ქვეყნის სახელმწიფო-ტერიტორიული მოწყობა უნდა განისაზღვროს საქართველოს მთელ ტერიტორიაზე ცენტრალური ხელისუფლების იურისდიქციის აღდგენის შემდეგ.


{|border=0 cellspacing=2 cellpadding=6 width=60%

|- bgcolor=silver
|მხარე/ავტონომიური რესპუბლიკა
| align="right"|ფართობი (კმ<sup>2</sup>)
|align="right"|მოსახლეობა
|ადმ. ცენტრი

|- bgcolor=#F7F5D3
|[[თბილისი]]
|align="right"|1.277
|align="right"|1.240.000
|[[თბილისი]]

|- bgcolor=#F7F5D3
|[[აფხაზეთის ავტონომიური რესპუბლიკა]]
|align="right"|8.700
|align="right"|517.500
|[[სოხუმი]]

|- bgcolor=#F7F5D3
|[[აჭარის  ავტონომიური რესპუბლიკა]]
|align="right"|2.900
|align="right"|376.000
|[[ბათუმი]]
			
|- bgcolor=#F7F5D3
|[[გურიის მხარე]]
|align="right"|2.033
|align="right"|143.400
|[[ოზურგეთი]]

|- bgcolor=#F7F5D3
|[[იმერეთის მხარე]]
|align="right"|6.552
|align="right"|700.000
|[[ქუთაისი]]
			
|- bgcolor=#F7F5D3
|[[კახეთის მხარე]]
|align="right"|11.310
|align="right"|407.200
|[[თელავი]]
		
|- bgcolor=#F7F5D3
|[[მცხეთა-მთიანეთის მხარე]]
|align="right"|6.785
|align="right"|125.400
|[[მცხეთა]]			
			
|- bgcolor=#F7F5D3
|[[რაჭა-ლეჩხუმის და ქვემო სვანეთის მხარე]]
|align="right"|4.954
|align="right"|51.000
|[[ამბროლაური]]
			
|- bgcolor=#F7F5D3
|[[სამეგრელოს და ზემო სვანეთის მხარე]]
|align="right"|7.441
|align="right"|466.100
|[[ზუგდიდი]]

|- bgcolor=#F7F5D3
|[[სამცხე-ჯავახეთის მხარე]]
|align="right"|6.413
|align="right"|207.600
|[[ახალციხე]]

|- bgcolor=#F7F5D3
|[[ქვემო ქართლის მხარე]]
|align="right"|6.528
|align="right"|497.500
|[[რუსთავი]]

|- bgcolor=#F7F5D3
|[[შიდა ქართლის მხარე]]
|align="right"|4.807
|align="right"|314.000
|[[გორი]]

|}

==დემოგრაფია==
''ძირითადი სტატია:'' [[საქართველოს დემოგრაფია]]


[[Image:Tiflis1.jpg|180px|right|Tbilisi]]
[[2004]] წლის ივლისის ოფიციალური მონაცემების მიხედვით, საქართველოს ცენტრალური ხელისუფლების მიერ კონტროლირებად ტერიტორიაზე მოსახლეობა დაახლ. 4.700.000-ს  შეადგენს. მოსახლეობის ზრდის ტემპი შეადგენს 0,74%-ს.


*'''ეთნიკური შემადგენლობა''' (საქართველოს 2002 წლის აღწერის შედეგების მიხედვით): [[ქართველები]] - 83,8%, [[აზერბაიჯანელები]] – 6,5%, [[სომხები]] – 5,7%, [[რუსები]] – 1,5%, [[ოსები]]  – 0.9%, [[იეზიდები]] - 0.4%, [[ბერძნები]] - 0.3%, [[ქისტები]] - 0.2%, [[უკრაინელები]] - 0.2%, [[აფხაზები]] – 0,1%;  

*'''რელიგიური შემადგენლობა''' (ძირითადად საქართველოს 2002 წლის აღწერის შედეგების მიხედვით): მართლმადიდებელი ქრისტიანები - 83,9%, მუსლიმანები  - 9,9%, სომეხი გრიგორიანელები - 3.9%, კათოლიკეები - 0,8%, იუდეველები - 0,1% და სხვები. 

*'''დიდი ქალაქები''': [[თბილისი]] - 1240 ათასი, [[ქუთაისი]] - 186 ათასი, [[რუსთავი]] - 116 ათასი, [[ბათუმი]] - 121 ათასი, [[სოხუმი]] - 110 ათასი, [[გორი]] - 50 ათასი, [[ზუგდიდი]] - 69 ათასი, [[ფოთი]] - 47 ათასი, [[ცხინვალი]] - 42 ათასი.

==ეკონომიკა==
''ძირითადი სტატია:'' [[საქართველოს ეკონომიკა]]


გრძელდება საბაზრო რეფორმების განხორციელება. ეკონომიკის მთავარი დარგებია სოფლის მეურნეობა (ჩაი, ციტრუსი, ხილი, თამბაქო, ღვინო), მანქანათმშენებლობა, მეტალურგია, ჰიდრორესურსები. დიდი ყურადღება ეთმობა საკურორტო-ტურისტული კომპლექსის აღდგენას, რომელიც ადრე ყოველწლიურად 2 მლნ ადამიანს ემსახურებოდა. სოფლის მეურნეობის პროდუქცია (ყურძენი, ჩაი, ციტრუსები); მთავარი სავაჭრო პარტნიორებია რუსეთი (18%), თურქეთი (14%), აზერბაიჯანი (12%) და აშშ (6%). • ერთობლივი ეროვნული პროდუქტი: სტრუქტურა (%) - სოფლის მეურნეობა 32; 1 სულ მოსახლეზე - 860 $. • ვალუტა - ქართული ლარი (GEL).


==ისტორია==
''ძირითადი სტატია:'' [[საქართველოს ისტორია]]


'''უახლესი ისტორია'''. [[1990]] წლის [[28 ოქტომბერი|28 ოქტომბერს]] საქართველოში ჩატარდა პირველი მრავალპარტიული, დემოკრატიული საპარლამენტო არჩევნები, სადაც დამაჯერებელი გამარჯვება მოიპოვა ეროვნული პოლიტიკური პარტიებისა და ორგანიზაციების მემარჯვენე საარჩევნო ბლოკმა "მრგვალი მაგიდა - თავისუფალი საქართველო" (სპიკერი: [[გამსახურდია, ზვიად|ზვიად გამსახურდია]]). იმავე წლის [[14 ნოემბერი|14 ნოემბერს]], საქართველოს ახლადარჩეული [[საქართველოს რესპუბლიკის უზენაესი საბჭო|უზენაესი საბჭოს]] პირველ სესიაზე უზენაესი საბჭოს თავმჯდომარედ ერთხმად იქნა არჩეული ბ-ნი ზვიად კ. გამსახურდია (1939-1993). იმავე სესიაზე რესპუბლიკას ეწოდა "საქართველოს რესპუბლიკა", დამტკიცებულ იქნა ახალი სახელმწიფო სიმბოლიკა და სრული სახელმწიფოებრივი დამოუკიდებლობის აღდგენამდე გამოცხადდა გარდამავალი პერიოდი. [[1991]] წლის [[31 მარტი|31 მარტს]] საქართველოში ჩატარდა საყოველთაო-სახალხო რეფერენდუმი, რომლის ერთადერთ კითხვას: "გსურთ თუ არა საქართველოს რესპუბლიკის სახელმწიფოებრივი დამოუკიდებლობის აღდგენა 1918 წლის 26 მაისის აქტის საფუძველზე?" დადებითი პასუხი გასცა ქვეყნის საარჩევნო ხმის უფლების მქონე მოსახლეობის 98%-მა. რეფერენდუმის შედეგების საფუძველზე, [[1991]] წლის  [[9 აპრილი|9 აპრილს]] საქართველოს რესპუბლიკის უზენაესმა საბჭომ მიიღო "საქართველოს სახელმწიფოებრივი დამოუკიდებლობის აღდგენის აქტი". იმავე დღეს [[აშშ]]-ის კონგრესმა საგანგებო რეზოლუციით ლეგიტიმურად სცნო 31 მარტის რეფერენდუმის შედეგები, რაც წარმოადგენდა საქართველოს დამოუკიდებლობის დე-ფაქტო ცნობას. [[1991]] წლის [[26 მაისი|26 მაისის]] პირველ საპრეზიდენტო არჩევნებში გაიმარჯვა ზვიად გამსახურდიამ. რადიკალური ოპოზიციის მოქმედების შედეგად,  [[1991]] წლის [[22 დეკემბერი|22 დეკემბრიდან]] თბილისში დაიწყო სამხედრო გადატრიალება, რაც დასრულდა [[1992]] წლის [[6 იანვარი|6 იანვარს]] პრეზიდენტ გამსახურდიას სამშობლოდან გაძევებით. ხელისუფლების სათავეში მოექცა სამხედრო საბჭო, რომელმაც იმავე წლის მარტში ძალაუფლება გადასცა ე.წ. "სახელმწიფო საბჭო"-ს (თავმჯდომარე: [[შევარდნაძე, ედუარდ|ე. შევარდნაძე]]). ქვეყანაში დამყარდა ედუარდ შევარდნაძის რეჟიმი, რომლის 12-წლიანი მმართველობა აღინიშნა ადამიანის უფლებებისა და ძირითად თავისუფლებათა უხეში და მასობრივი დარღვევებით, საქართველოს ტერიტორიული მთლიანობის რღვევით, ქვეყნის ტერიტორიაზე რუსეთის საოკუპაციო სამხედრო ბაზების დაკანონებით და ა.შ. პირველი პრეზიდენტის და მის მხარდამჭერთა წინააღმდეგ აღიძრა სისხლის სამართლის საქმე, ციხეებში აღმოჩნდა რამდენიმე ათეული პოლიტიკური პატიმარი. საქართველოში ეროვნულ-განმათავისუფლებელი მოძრაობის ახალი მძლავრი ტალღის აგორებამ [[1988]] წელს, შემდეგ კი საქართველოს მიერ სახელმწიფოებრივი  დამოუკიდებლობის გამოცხადებამ მძაფრი რეაქცია გამოიწვია მის ავტონომიურ წარმონაქმნებში, რასაც შედეგად მოჰყვა სამოქალაქო შეიარაღებული დაპირისპირება ([[1989]]-[[1993]]) და სეპარატისტული რეჟიმების ჩამოყალიბება აფხაზეთსა და ე.წ. სამხრეთ ოსეთში (შიდა ქართლში). [[1993]] წლის სექტემბერში სამშობლოში დაბრუნებულმა ზვიად გამსახურდიამ (ჩეჩნეთის დედაქალაქიდან იგი სამეგრელოში ჩაფრინდა) სცადა აფხაზეთის გადარჩენა და კანონიერი ხელისუფლების აღდგენა მაგრამ ე. შევარდნაძემ მოიწვია რუსეთის შავი ზღვის ფლოტის სამხედრო ხომალდები ადმირალ ბალტინის მეთაურობით და დახმარების შემთხვევაში რუსეთს აღუთქვა საქართველოს დსთ-ში შეყვანა. ამან გადაწყვიტა კანონიერი პრეზიდენტისა და მისი ხელისუფლების ბედი. სამეგრელოს მაღალმთიან, ტყიან მასივში გახიზნული პრეზიდენტი გაურკვეველ ვითარებაში დაიღუპა [[1993]] წლის [[31 დეკემბერი|31 დეკემბერს]]. [[2003]] წლის [[2 ნოემბერი|2 ნოემბრის]] საპარლამენტო არჩევნების შედეგების ტოტალურმა გაყალბებამ გამოიწვია საერთო-სახალხო მღელვარება, რაც გაგვირგვინდა [[2003]] წლის [[23 ნოემბერი|23 ნოემბრის]] მშვიდობიანი, უსისხლო რევოლუციით, რომელიც საქართველოს "ვარდების რევოლუციის" სახელით არის ცნობილი. ამით დასრულდა ე. შევარდნაძის რეჟიმის 12-წლიანი ბატონობა. ქვეყნის ახალი პრეზიდენტის [[სააკაშვილი, მიხეილ|მიხეილ სააკაშვილის]] თაოსნობით საქართველო კვლავ დაადგა დემოკრატიისა და ეროვნული სახელმწიფოებრიობის აღმშენებლობის გზას. სრულად იქნა რეაბილიტირებული პირველი პრეზიდენტი ზვიად გამსახურდია.

==კულტურა==
''ძირითადი სტატია:'' [[საქართველოს კულტურა]]


[[Image:Shota_Rustaveli.jpg|thumb|შოთა რუსთაველი]]
*'''არქიტექტურა''': ქალაქი-მუზეუმი მცხეთა, გელათის სამონასტრო კომპლექსი, თბილისის ისტორიული ცენტრი, უფლისციხის და ვარძიის კლდეში ნაკვეთი კომპლექსები, დავით გარეჯის და შიო მღვიმის კომპლექსები; ბაგრატის ტაძარი; ზემო სვანეთი; 
*'''ლიტერატურა''': ქართული ეპოსი - ვეფხისტყაოსანი ([[შოთა რუსთაველი]], XIII ს.). 
*'''თეატრი''': ფალიაშვილის სახ. ოპერისა და ბალეტის (თბილისი, 1851), რუსთაველის სახ. დრამატული (თბილისი, 1821), მარჯანიშვილის სახ. დრამატული (თბილისი, 1928). 
*'''კულტურის თავისებურებები''': პოლიფონიური სიმღერა, ორიგინალური დამწერლობა.


==შეიარაღებული ძალები==

[[1998]] წლის მონაცემებით ქვეყნის [[შეიარაღებული ძალები|შეიარაღებულ ძალებში]] ირიცხებოდა 20000 მდე სამხედრო მოსამსახურე. [[სახმელეთო ჯარები]] (12600), [[სამხედრო-საჰაერო ძალები]] (3000), [[სამხედრო-საზღვაო ძალები]] (2000). რეზერვში ირიცხებოდა 250000 ადამიანი. შეიარაღებაში იმყოფებოდა 80-მდე [[ტანკი]], 111 საბრძოლო შეჯავშნული მანქანა, 100-ზე მეტი საველე არტილერიის ქვემეხი, ზალპური ცეცხლის რეაქტიული ჭურვი და [[ნაღმსატყორცნი]], 80-მდე საზენიტო რაკეტო  კომპლექსი, 17 [[თვითმფრინავი]] და [[შვეულმფრენი]], 22 [[საპატრულო კატარღა]] და მცირე ხომალდი. შეიარაღებული ძალების დაკომპლექტება ხდება შერეული პრინციპით–სავალდებულო [[სამხედრო სამსახური|სამხედრო სამსახურში]] გაწვევით და კონტრაქტის საფუძველზე. 2005 წელს საქართველოს თავდაცვის სამინისტროს ბიუჯეტიდან გამოეყო დაახლოებით 550 მლნ. ლარი.

== ქართული რესურსები ინტერნეტში==
*[http://www.nplg.gov.ge/ic/library_e/gabeskiria/ საქართველოს ისტორია ეროვნული საპარლამენტო ბიბლიოთეკიდან]
*[http://civil.ge/geo/ საქართველოს პოლიტიკური სიახლეების მაცნე]
*[http://www.geocities.com/levan_urushadze_98/Georgia.html ქართული იდეა - THE GEORGIAN IDEA]
*[http://www.cia.gov/cia/publications/factbook/geos/gg.html CIA World Factbook]
*[http://www.president.gov.ge/ საქართველოს პრეზიდენტის ოფიციალური ვებ-გვერდი]
*[http://www.parliament.ge საქართველოს პარლამენტი]
*[http://www.caucasustravel.com/ ეწვიეთ საქართველოს - ინფორმაცია ტურისტებითვის]
*[http://www.caucasustravel.com/ კავკაზუს თრეველი]
*[http://www.exploregeorgia.com/ ექსპლორ ჯორჯია]
*[http://www.tedsnet.de Tedsnet.de ფოტოები, გეოგრაფია, რუქები, კულტურა]
*[http://www.world-gazetteer.com/s/p_ge.htm ქალაქების რუქები]
*[http://www.georgica.caucasus.net/ გეორგიკა]
*[http://www.powertripthemovie.com/index2.html დოკუმენტური ფილმი ელექტროსისტემის მოდერნიზაციის მცდელობის შესახებ]
*[http://www.marxist.com/Asia/georgia_letter.html - ერთი სტუდენტის რეპორტაჟი 2003 წლის რევოლუციის შესახებ]
*[http://www.eurasianet.org/resource/georgia/index.shtml რესურსები საქართველოზე - Eurasianet]
*[http://www.caucaz.com/home_uk Caucaz.com : ყოვილკვირეული სტატიები და რეპორტაჟები საქართველოსა და სამხრეთ კავკასიის შესახებ (ფრანგულად და ინგლისურად)]
*[http://www.geotc.net/  კეთილი იყოს თქვენი მობრძანება საქართველოში - ქართული კულტურა, რეგიონები, კურორტები.]
*[http://www.mfa.gov.ge/english საგარეო საქმეთა სამინისტროს ვებ-გვერდი]
*[http://photo.hit.ge/forum/index.php?act=module&module=gallery&cmd=sc&cat=11 საქართველოს ისტორიული ძეგლების გალერეა]
*[http://internet.ge ქართული საძიებო სისტემა]
*[http://vaa.hit.ge გასართობ-შემეცნებითი პორტალი]
*[http://www.visitgeorgia.ge/ ვიზიტ ჯორჯია]

{{სუუამის ქვეყნები}}
{{დსთ–ს ქვეყნები}}
{{ევროპის ქვეყნები}}

[[კატეგორია:საქართველო|*]]
[[კატეგორია:ევრაზიის ქვეყნები]]

[[ab:Қырҭтәыла]]
[[an:Cheorchia]]
[[ar:جورجيا]]
[[ast:Xeorxa]]
[[bg:Грузия]]
[[ca:Geòrgia]]
[[cs:Gruzie]]
[[cy:Georgia]]
[[da:Georgien]]
[[de:Georgien]]
[[el:Γεωργία (χώρα)]]
[[en:Georgia (country)]]
[[eo:Kartvelio]]
[[es:Georgia]]{{Link FA|es}}
[[et:Gruusia]]
[[fa:گرجستان]]
[[fi:Georgia]] {{Link FA|fi}}
[[fo:Georgia]]
[[fr:Géorgie (pays)]]
[[fy:Geörgje]]
[[gl:Xeorxia - საქართველო]]
[[he:גאורגיה]]
[[hi:जोर्जिया]]
[[hu:Grúzia]]
[[id:Georgia]]
[[io:Georgia (stato)]]
[[is:Georgía]]
[[it:Georgia (nazione)]]
[[ja:グルジア]]
[[ko:그루지야]]
[[la:Georgia]]
[[li:Georgië]]
[[lt:Gruzija]]
[[lv:Gruzija]]
[[mo:Ӂеорӂия]]
[[ms:Georgia]]
[[na:Georgia]]
[[nds:Georgien]]
[[nl:Georgië]]
[[nn:Georgia]]
[[no:Georgia]]
[[pl:Gruzja]]
[[pt:Geórgia]]
[[ro:Georgia (ţară)]]
[[ru:Грузия]]
[[scn:Giorgia]]
[[sh:Gruzija]]
[[simple:Georgia (country)]]
[[sk:Gruzínsko]]
[[sl:Gruzija]]
[[sr:Грузија]]
[[sv:Georgien]]
[[th:ประเทศจอร์เจีย]]
[[tl:Georgia (bansa)]]
[[tr:Gürcistan]]
[[uk:Грузія]]
[[ur:جورجیا]]
[[yi:גרוזיע]]
[[zh:格鲁吉亚]]
[[zh-min-nan:Sakartvelo]]
