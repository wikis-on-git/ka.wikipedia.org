[[სურათი:Elipse.png|thumb|right|250px|ელიფსი და მისი მათემატიკური პარამეტრები]] '''ელიფსი''' (ბერძ.) [[მათემატიკა|მათემატიკაში]] მარტივი [[ალგებრა|ალგებრული]] მრუდია, რომელშიც დისტანციათა ჯამი მრუდზე აღებული ნებისმიერი წერტილიდან ასევე ნებისმიერ ორ ფიქსირებულ წერტილამდე არ იცვლება. ორ ფიქსირებულ წერტილს ფოკუსები ეწოდება.

ელიპსი კონუსისებრთა სექციას ეკუთვნის: თუ [[კონუსი|კონუსს]] გადავჭრით [[სიბრტყე|სიბრტყეზე]], რომელიც მის ფუძეს არ გადაკვეთს, კონუსისა და სიბრტყის გადაკვეთა ელიფსი იქნება. ამის მარტივი დამტკიცებისთვის იხ. [[დანდელინის სფეროები]].

ალგებრულად, ელიფსი მრუდია [[კარტეზიანული სიბრტყე|კარტეზიანულ სიბრტყეზე]], რომელიც შემდეგი ფუნქციით განისაზღვრება:

Ax2 + Bxy + Cy2 + Dx + Ey + F = 0

სადაც B2 < 4AC, ფუნქციის ყველა კოეფიციენტი ნამდვილი რიცხვია და არსებობს ერთზე მეტი ამომხსნელი, განსაზღვრული ელიფსზე მდებარე (x, y) წერტილთა წყვილებით.

ელიფსის დახაზვა შეიძლება ორი ჭიკარტით, ძაფითა და ფანქრით. ჭიკარტები მაგრდება ფოკუსებზე; ძაფის ბოლოები მაგრდება ჭიკარტებზე და ფანქარი თავსდება ჭიკარტებს შუა ძაფის შიგნით ისე, რომ ძაფი დაიჭიმოს. ამგვარად ძაფი სამკუთხედს შექმნის. თუ ფანქარს ავამოძრავებთ ჭიკარტებს ირგვლივ ისე, რომ ძაფი დაჭიმული დარჩეს, დისტანციათა ჯამი ფანქრიდან ჭიკარტებამდე უცვლელი დარჩება, რაც აკმაყოფილებს ელიფსის განსაზღვრებას.

[[სურათი:Ellipse Animation Small.gif|thumb|center|400px|ელიფსის ანიმაცია]]

[[კატეგორია:მათემატიკური ტერმინები]]
