{|border=0 cellpadding=10 width=100%
|- bgcolor=whitesmoke
|<small>საკუთარ სახელს "'''გუდიაშვილი'''" აქვს სხვა მნიშვნელობებიც. იხილეთ: [[გუდიაშვილი]]
|}</small>
[[სურათი:Post-59-1120802467.jpg|thumb|right|[[ახვლედიანი, ელენე | ელენე ახვლედიანი]] და ლადო გუდიაშვილი, პარიზი, 1925]]
'''ლადო გუდიაშვილი''' (* [[18 მარტი]], [[30 მარტი]], [[1896]], [[თბილისი]] ―      †   [[20 ივლისი]], [[1980]], [[თბილისი]]) - მე-20 საუკუნის გამოჩენილი [[ ქართველები | ქართველი]] ფერმწერი, გრაფიკოსი, თეატრისა და კინოს მხატვარი. 

==ბიოგრაფია==
დაიბადა თბილისში 1896 წლის 18 (30) მარტს  რკინიგზის მუშის ოჯახში. სწავლობდა ტიფლისის სკულპტურისა და სახვითი ხელოვნების სკოლაში (1910-1914), მოგვიანებით კი რონსონის კერძო აკადემიაში, [[პარიზი]] (1919-1926). გარკვეული პერიოდი გუდიაშვილი ეკუთვნოდა ქართველ პოეტთა ჯგუფს “[[ცისფერყანწელები|ცისფერყანწელებს]]” (1914-1918), რომელთა მიზანი ქართული ეროვნული ხასიათის ევროპული და კეძოდ ფრანგული სიმბოლიზმის შემოქმედებით სტრუქტურასთან ორგანული შერწყმა იყო. პარიზში ის განთქმული “ლა რუშის” მწერალთა კოლონიის ხშირი სტუმარი გახლდათ. აქ ის ხვდება ზულოაგას, ამედეო მოდიგლიანის, [[გონჩაროვა, ნატალია სერგეევნა|ნატალია გონჩაროვას]] და [[ლარიონოვი, მიხაილ|მიხაილ ლარიონოვს]]. გუდიაშვილის ამ დროინდელ ნამუშევრებს [[ფიროსმანი, ნიკო|ნიკო ფიროსმანაშვილის]] დიდი გავლენა ეტყობა.

მომხიბვლელი ქართული ადათ-წესებით აღსავსე მხატვრის ადრეულ ნამუშევრებში დრამატული გროტესკი შერყმულია პოეტური მისტერიის შარმთან (“თევზი ცოცხალი” 1920, საქართველოს ხელოვნების მუზეუმი, [[თბილისი]]). კავკასიურ და სპარსულ ტრადიციებთან სიახლოვე უფრო აშკარა ხდება მხატვრის სამშობლოში დაბრუნების შემდეგ (1926). გუდიაშვილის ფერები უფრო თბილი ხდება, ხოლო მსოფლიოს, როგორც თეატრის, აღქმა კი უფრო ძლიერი (გუდიაშვილის ნამუშევართა დიდი ნაწილი ოპერისა და ბალეტის კოსტიუმირებულ პერსონაჟებს ასახავს). მის თანამემამულეთა მსგავსად ([[რობაქიძე, გრიგოლ|გრიგოლ რობაქიძე]], [[გამსახურდია, კონსტანტინე|კონსტანტინე გამსახურდია]]), გუდიაშვილი ხშირად იყენებს მითოლოგიურ [[ალეგორია|ალეგორიებს]] (“სერაფიტას გასეირნება” 1940), რომლის ცენტრშიც გრაციოზულად მომხიბლავი ქალბატონი წარმოდგენილია როგორც იდუმალი “დედამიწის ქალღმერთი”.

გუდიაშვილი ასევე ცნობილია, როგორც მონუმენტალისტი. 1946 წელს მან [[ქაშვეთის ეკლესია|ქაშვეთის ეკლესიის]] (თბილისი) კედლები მოხატა, რისთვისაც ის კომუნისტური პარტიიდან გარიცხეს და თბილისის სახვითი ხელოვნების აკადემიდან, რომელშიც 1926 წლიდან ასწავლიდა, დაითხოვეს.

გუდიაშვილი ასევე მუშაობდა, როგორც წიგნების ილუსტრატორი, კინოსა და თეატრის დეკორატორი. გარდაიცვალა 1980 წლის 20 ივლისს, თბილისში.

==რესურსები ინტერნეტში==
*[http://www.arabuligallery.ge/lado_gudiashvili/index.php გუდიაშვილი არაბულის გალერეაში, თბილისი]

==გალერეა==
<gallery>
სურათი:Gudi_chukurtma.jpg|ჩუქურთმა წითელი ქუდით, 1944
სურათი:Usakhelo.jpg|წყნეთის სერენადა, 1958
სურათი:Gudi_cekva.jpg|ცეკვა, 1937
</gallery>

[[კატეგორია:ქართველები]]
[[კატეგორია:ქართველი მხატვრები]]
[[კატეგორია:დაბადებული  1896]]
[[კატეგორია:გარდაცვლილი  1980]]

{{ესკიზი}}

[[en:Lado Gudiashvili]]
