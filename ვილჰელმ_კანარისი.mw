[[სურათი:Wilhelmcanaris.jpg|thumb|200px|right|კანარისი, ვილჰელმ]]
'''კანარისი, ვილჰელმ ფრანც''' ([[გერმანული ენა|''გერმ.'']]  Wilhelm Franz Canaris  *[[1 იანვარი]] [[1887]] , აპლერბეკი ([[დორტმუნდი]]); † [[9 აპრილი]] [[1945]],  ფლოსენბურგის კონცენტრაციული ბანაკი )  - გერმანელი [[ადმირალი]] და [[ვერმახტი|ვერმახტის]] საგარეო დაზვერვის ([[აბვერი]])  შეფი [[მესამე რაიხი|მესამე რაიხის]] ხანაში.


==''ბიოგრაფია''==
კანარისი დაიბადა [[დორტმუნდი|დორტმუნდში]] და იზრდებოდა [[დუისბურგი|დუისბურგში]], სადაც შტაინბარტის გიმნაზიაში სწავლა-განათლება მიიღო. [[1905]] წელს იგი საზღვაო [[კადეტი|კადეტად]] შედის ფლოტში და [[1916]] წლისთვის უკვე [[კაპიტან-ლეიტენანტი|კაპიტან-ლეიტენანტია]]. [[1917]] წელს იგი მუშაობდა კატაროში, წყალქვეშა ნავების შტაბში, სუბმარინების კომანდანტის მოადგილედ "სავაჭრო ომში". 


[[1-ლი მსოფლიო ომი|1-ლი მსოფლიო ომის]] შემდეგ კანარისი [[ფრაიკორპსი|ფრაიკორპსის]]  მეთაურის [[ერჰარდტი, ჰერმან|ჰერმან ერჰარდტის]] თანაშემწე და დაახლოებული პირია. [[1919]] წელს იგი მონაწილეობდა "[[ლიუტვიც-კაპის პუტჩი|ლიუტვიც-კაპის პუტჩში]]", რისთვისაც დაპატიმრებულ იქნა, თუმც ციხეში დიდი ხანი არ დაუყვია და მალევე გაათავისფლეს. [[1921]] წელს კანარისი დაინიშნა [[ბალტიის ზღვა|ბალტიის ზღვის]] ფლოტის საადმირალო შტაბის პირველ ოფიცრად, [[1927]] წელს კი საზღვაო ძალების შეფის შტაბის რეფერანტად.  [[1931]] წელს კანარისი ხდება [[ჩრდილოეთის ზღვა|ჩრდილოეთის ზღვის]] ფლოტის შტაბის შეფი.


[[ჰიტლერი, ადოლფ|ჰიტლერის]] ხელისუფლებაში მოსვლის შემდეგ იგი [[გერმანიის ნაციონალ-სოციალისტური მუშათა პარტია|ნაციონალ-სოციალისტური პარტიის]] წევრი ხდება და ინიშნება [[აბვერი|აბვერის]] შეფად. [[1944]] წელს  კანარისი, უკვე [[ადმირალი]], ინიშნება [[ვერმახტი|ვერმახტის]] მთავარსარდლობის ეკომომიკური ომის წარმოების განყოფილების უფროსად.


[[მე-2 მსოფლიო ომი|მე-2 მსოფლიო ომის]] მიწურულში კანარისი კავშირს ამყარებს ნაცისტური რეჟიმის მოწინააღმდეგე ოფიცრებთან და გენერლებთან. იგი ავალებს მის უახლოეს თანამშრომლებს, [[ოსტერი, ჰანს|ჰანს ოსტერს]] და [[დონანი, ჰანს ფონ|ჰანს ფონ დონანის]] აბვერის საფარველის ქვეშ შეიმუშაონ [[ჰიტლერი, ადოლფ|ჰიტლერის]] დამხობის კონკრეტული გეგმები. [[1944]] წლის თებერვალში იგი გადაყენებულ იქნა აბვერის შეფის თანამდებობიდან და ჰიტლერზე [[1944]] წლის [[20 ივლისი|20 ივლისის]] თავდასხმიდან 3 დღის შემდეგ მისი უშუალო მტრის, [[რაიხის უშისშროების მთავარი სამსახური|რაიხის უშისშროების მთავარი სამსახურის]] ([[RSHA]]) VI განყოფილების შეფის, [[SS]]-ის [[ბრიგადენფიურერი|ბრიგადენფიურერის]] [[შელენბერგი, ვალტერ|ვალტერ შელენბერგის]] მიერ დაპატიმრებულ იქნა. 


[[1945]] წლის აპრილში დიდი ხნის ძებნის შემდეგ აბვერის ერთ-ერთ სეიფში აღმოაჩინეს კანარისიs დღიურები, რომლებიც შეთქმულების ბევრ დეტალს ფარდას ხდიდა. ჰიტლერმა ბრძანება გასცა "ყველა შეთქმულის დაუყოვნებლივი განადგურების" შესახებ და [[1945]] წლის [[9 აპრილი|9 აპრილს]] ადმირალი კანარისი და მისი თანაშემწეები, ჰანს ოსტერი და [[ბონჰიოფერი, დიტრიხ|დიტრიხ ბონჰიოფერი]] ფლოსენბურგის [[საკონცენტრაციო ბანაკი|საკონცენტრაციო ბანაკში]] ჩამოხრჩობილ იქნენ.



[[კატეგორია:გერმანელები]]
[[da:Wilhelm Canaris]]
[[el:Βίλχελμ Κανάρις]]
[[en:Wilhelm Canaris]]
[[fr:Wilhelm Canaris]]
[[he:וילהלם קנריס]]
[[nb:Wilhelm Canaris]]
[[nl:Wilhelm Canaris]]
[[pl:Wilhelm Canaris]]
[[ru:Канарис, Фридрих Вильгельм]]
[[sl:Wilhelm Canaris]]
[[sr:Вилхелм Канарис]]
[[sv:Wilhelm Canaris]]
