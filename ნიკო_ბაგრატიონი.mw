'''ბაგრატიონი, ნიკო''' გიორგის ძე,'' ნიკო ბური'' (* [[1868]], [[მუხრანი]]   ―     †   [[1933]], [[თბილისი]]), [[ინგლისელებისა და ბურების ომის 1899-1902 | ინგლისელებისა და ბურების ომის]] ([[1899]]-[[1902]]) აქტიური მონაწილე. წარმოშობით ეკუთვნოდა ქართლის ბაგრატიონთა მუხრანბატონების შტოს. [[1899]] [[პეტერბურგი|პეტერბურგს]] გაემგზავრა, იქიდან - [[პარიზი | პარიზში]], შემდეგ მარსელზე გავლით ალექსანდრიაში ([[ეგვიპტე]]) ჩავიდა. იმ ხანებში დაიწყო ინგლის-ბურების ომი. ბაგრატიონი, როგორც მოხალისე, ტრანსვაალში გაემგზავრა და [[ინგლისელები | ინგლისელების]] წინააღმდეგ იბრძოდა. იგი ახლოს გეცნო ტრანსვაალის პრეზიდენტს პაულუს კრიუგერს, გამოცენილ სარდალებს პეტრუს ჟუბერსა და ლუის ბოტას. ბურების დამარცხების შემდეგ ბაგრატიონი მონაწილეობდა პარტიზანულ მოძრაობაში. ერთ-ერთი ბრძოლის დროს ინგლისელებდა დაატყვევეს და დახვრეტა მიუსაჯეს, მაგრამ როგორც საქართველოს სამეფო გვარის შთამომავალს, დახვრეტა შეუცვალეს წმ. ელენეს კუნძულზე გადასახლებით, საიდანაც იგი ჯერ საფრანგეთში, შემდეგ კი სამშობლოში დაბრუნდა. ბაგრატიონმა დაწერა მოგონებების წიგნი "ბურებთან". პირველ ნაწილში აღწერა თავისი ოჯახის თავგადასავალი, XIX საუკუნის II ნახევარში საქართველოს ყოფის ცალკეული სურათები, მეორე, უფრო ვრცელი ნაწილი მიუძღვნა ტრანსვაალის ომს და თავის მონაწილეობას ამ ომში.

[[კატეგორია: ქართველები]]
[[კატეგორია:დაბადებული  1868]]
[[კატეგორია:გარდაცვლილი  1933]]
