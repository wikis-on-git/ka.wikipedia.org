'''ივანე პეტრეს ძე ფალიაშვილი''' (* [[1 ოქტომბერი]], [[1868]], [[ქუთაისი]]   ―       † [[7 მარტი]], [[1934]], [[თბილისი]]), [[ქართველები | ქართველი]] დირიჟორი, პიანისტი, ორგანისტი. საქართველოს სსრ სახალხო არტისტი ([[1924]]). 

ერთხანს ორგანისტად მუშაობდა თბილისის ქართველ კათოლიკეთა ეკლესიაში. [[1888]] წლიდან თავის ძმასთან, [[ფალიაშვილი, ზაქარია | ზ.ფალიაშვილთან]] ერთად მღეროდა [[აღნიაშვილი, ვლადიმერ | ლ. აღნიაშვილის]] ეთნოგრაფიულ გუნდში. სადირიჟირო მოღვაწეობა დაიწყო ქართული თეატრის საოპერო დასში. [[1892]] წელს მიწვეულ იქნა თბილისის "სამუსიკო წრის" დირიჟორად (აქ მის სპექტაკლებში მონაწილეობდა [[შალიაპინი, თედორე | თედორე შალიაპინი]]). [[1893]]-[[1922]] მუშაობდა აგრეთვე უკრაიინისა და რუსეთის საოპერო თეატრებში და ანტრეპრიზებში დირიჟორად ქორმაისტერად.

[[1922]]-[[1934]] წლებში მუშაობდა თბილისის საოპერო თეატრის მთავარ დირიჟორად. იყო "ახალგაზრდა ქართვერლ მუსიკოსთა საზოგადოების" სიმფონიური ორკესტრის ერთ-ერთი დამაარსებელი ([[1923]]-[[1928]]). ფალიაშვილის რეპერტუარში შედიოდა ქართველ, რუს და  უცხოელ კომპოზიტორთა 80-ზე მეტი ოპერა. დირიჟორობდა სიმფონიურ კონცერტებს. მისი დირიჟორობით თბილისში პირველად აჟღერდა [[ბეთჰოვენი, ლუდვიგ ვან | ბეთჰოვენის]] IX სიმფონია. ფალიაშვილის შესრულება გამოირჩეოდა მაღალი ოსტატობით, ემოციურობით.




[[კატეგორია:ქართველები]]
[[კატეგორია:ქართველი დირიჟორები]]
[[კატეგორია:დაბადებული  1868]]
[[კატეგორია:გარდაცვლილი  1934]]
