'''გნოლი''' (Perdix perdix), [[ფრინველები|ფრინველი]] [[ქათმისნაირნი|ქათმისნაირთა]] რიგისა. მისი სხეულის საშუალო სიგძეა 35 სმ. მამლის წონა 500 გრამს აღწევს, დედლისა - 350 გრამს. გნოლი რუხი შეფერილობისაა და შავი და ყავისფერი განივი ზოლები გასდევს. მკერდზე მორუხო, ნალისმაგვარი შავი ლაქა აქვს, თეთრ მუცელზე კი წაბლისფერი ლაქები. გავრცელებულია ევროპაში, ამიერკავკასიაში, წინა და შუა აზიაში. [[საქართველო|საქართველოში]] ბინადრობს, ზამთარში მომთაბარეობს. ცხოვრობს ბუჩქნარით შემოფარგლულ ველ-მინდვრებში, ყანებში და ზეგნებზე, ზღვის დონიდან 2600 მ-მდე. მონოგამური ფრინველია. ბუდეს იკეთებს მიწაზე. მაის-ივნისში დებს 12-15 კვერცხს. კრუხობს 21-26 დღე. იკვებება როგორც მცენარეული ([[კენკრა]], მარცვლოვნები, კვირტები, ყლორტები), ისე ცხოველური საკვებით ([[მწერები]]). ქვესახეობებიდან საქართველოში გვხვდება [[ამიერკავკასიური გნოლი]] (Perdix perdix canescens).



[[კატეგორია:ქათმისნაირნი]]
