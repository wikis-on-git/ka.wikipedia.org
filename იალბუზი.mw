[[სურათი:Elbrusfrombezengi.jpg|thumb|right|იალბუზი]]
'''იალბუზი''' (რუსულად - Эльбрус, ყაბარდოულად - Ошхомахо, ბალყარულად - Мингитау) - [[კავკასიონი|კავკასიონის]] მთათა სისტემის უმაღლესი [[მთა|მწვერვალი]], მდებარეობს [[გვერდითი ქედი|გვერდით ქედზე]], [[რუსეთის ფედერაცია|რუსეთის ფედერაციის]] ტერიტორიაზე. იალბუზი წარმოადგენს ძირითადად ანდეზიტებით აგებულ კონუსს ჩამქრალი [[ვულკანი|ვულკანისა]], რომელიც დგას [[გრანიტი|გრანიტისა]] და კრისტალური [[ფიქალი|ფიქალის]] ფუნდამენტზე.მისი დასავლეთი (5621 მ) და აღმოსავლეთი (5325 მ) მწვერვალები გაყოფილია ღრმა უნაგირათი. იალბუზი დაფარულის თოვლისა და ყინულის საფარით, საიდანაც ყველა მიმართულებით ეშვება 54 მყინვარი. მათ შორის უდიდესებია: დიდი აზაუ, ირიკი, ტერსკოლი. მყინვარების საერთო ფართი 134 კვ.კმ-ია.


იალბუზის აღმოსავლეთ მწვერვალზე პირველად ავიდა ყაბარდოელი კ.ხაშიროვი [[1829]] წელს, დასავლეთზე - ინგლისელი ალპინისტები ფ.გროვეს მეთაურობით [[1874]] წელს. საბჭოთა პერიოდში იალბუზის რაიონი გახდა მასობრივი ალპინიადების ცენტრი. [[1967]] წელს აქ ერთდროულად 2400 ადამიანი ავიდა. იალბუზის რაიონი სამთო-სათხილამურო სპორტისა და ტურიზმის ერთ-ერთი მნიშვნელოვანი ცენტრია. აქ არის ტურბაზები, თავშესაფრები, ალპინისტური ბანაკები. ჩეგეტის მთაზე აგებულია საბაგირო გზა 2719 მ-სა და 3040 მ-ს შორის. ერთ-ერთ სადგურზე მდებარეობს  [[1941]]-[[1945]] წლების პერიოდის იალბუზის დამცველთა საბრძოლო დიდების მუზეუმი.

[[bg:Елбрус]]
[[da:Elbrus]]
[[de:Elbrus]]
[[en:Mount Elbrus]]
[[fi:Elbrus]]
[[fr:Elbrouz]]
[[ja:エルブルス山]]
[[la:Mons Elbrus]]
[[nl:Elbroes]]
[[no:Elbrus]]
[[pl:Elbrus]]
[[pt:Monte Elbrus]]
[[ru:Эльбрус (гора)]]
[[sv:Elbrus]]
