'''კალინენის ალმასი''', [[1905]] წლის [[25 ივნისი|25 ივნისს]] იპოვა [[ველსი, ფრედერიკ|ფრედერიკ ველსმა]], პრემიერ დაიმონდ მაინინგ კომპანის ზედაპირთა მენეჯერმა კალინენში, გოტენგი, [[სამხრეთ აფრიკა]]. ეს არის აქამდე ნაპოვნ [[ალმასი|ალმასთა]] შორის უდიდესი დაუმუშავებელი ქვა სუფთა ალმასის წონით 621.35 გრ. (3.106,75 კარატი). თუმცა [[კარბონადოს ალმასი]] ნაპოვნი [[ბრაზილია|ბრაზილიაში]] უფრო მეტს იწონიდა - 720 გრ. (3.600 კარატი), მისგან სუფთა ალმასის გამოთლა ვერ მოხერხდა. ძვირფას ქვას სახელი [[კალინენი, თომას|სერ თომას კალინენის]], ალმასების მაღაროს მფლობელის, საპატივცემლოდ დაერქვა.

შემდგომში ეს ქვა შეისყიდა [[ტრანსვაალი|ტრანსვაალის]] მთავრობამ და საჩუქრად მიართვა მეფე [[ედვარდ VII]]-ს. მოგვიანებით ქვა სამ დიდ ნაწილად გაიყო ძმები აშერების მიერ ამსტერდამში, ხოლო საბოლოოდ კი თერთმეტ დიდი ზომის ალმასის ხარისხის ქვებად და რამდენიმე მცირე ფრაგმენტად. ამ ქვის უდიდეს დამუშავებულ [[ბრილიანტი|ბრილიანტს]] შეარქვეს '''კალინენ I''' ანუ '''აფრიკის დიდი ვარსკვლავი''' და 530.2 კარატი (106.04 გრ.) ზომით უდიდესი დამუშავებული ალმასი იყო მსოფლიოში 1985 წლამდე, როდესაც იგივე მაღაროელი კომპანიის მიერ ალმასი '''ოქროს იუბილე''' (545.67 კარატი) იქნა აღმოჩენილი. 

[[სურათი:sceptre_with_the_cross.jpg|thumb|left|კალინენის ბრილიანტები ბრიტანეთის სამეფო კვერთხზე და გვირგვინზე]] კალინენ I ამჟამად ბრიტანეთის სამეფო (წმ. ედვარდის) [[ბრიტანეთის სამეფო სკეპტრა|სკეპტრის]] თავზეა დამაგრებული. კალინენის ქვის სიდიდით მეორე ალმასი, '''კალინენ II''', მსოფლიოში სიდიდით მეორე დამუშავებული ალმასია და ასევე წარმოადგენს ბრიტანეთის სამეფო გვირგვინის ბრილიანტთა ნაწილს; დამაგრებულია იმპერიულ სამეფო გვირგვინზე. ორივე ალმასი გამოფენილია ლონდონის კოშკში, ბრიტანეთის სხვა დანარჩენ სამეფო ბრილიანტთა შორის.

1905 წელს ალმასის სამხრეთ აფრიკიდან ინგლისში ტრანსპორტირება საკმაოდ პრობლემატური აღმოჩნდა მისი უსაფრთხოების თვალსაზრისით. ლონდონის დეტექტივები მოთავსებულ იქნენ თბომავალ გემზე, რომელზეც ჭორით ალმასი უნდა გადაეტანათ, თუმცა ეს თვალისამხვევი ტაქტიკა აღმოჩნდა. ამ გემზე ატანილი ალმასი ნამდვილი არ იყო და მხოლოდ მისი მოპარვის მსურველების მისაზიდად იყო გამიზნული. ნამდვილი ალმასი ინგლისში ჩვეულებრივი ამანათით ფოსტის მეშვეობით გაიგზავნა.

წლების განმავლობაში ჭორები ვრცელდებოდა კალინენის ალმასის მეორე ნახევრის არსებობის შესახებ, ვინაიდან გარკვეული ნიშნები მიუთითებს, რომ ეს ალმასი გაცილებით უფრო დიდი კრისტალის ნაწილი უნდა ყოფილიყო. როგორც ამბობენ, სანამ ფრედერიკ ველი ქვას სერ თომას კალინენს მიჰყიდიდა მან ამ ქვას ნაწილი, წონით დაახლოებით 300 გრ. (2000 კარატამდე), მოსტეხა. თუ ეს ჭორი სინამდვილეს შეესაბამება, მაშინ თავდაპირველი კალინენის ალმასი წონით დაახლოებით 1 კგ (5000 კარატი) იქნებოდა.
