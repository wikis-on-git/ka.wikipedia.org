'''გიორგი მოსიძე''' დაიბადა 1972 წლის 5 მაისს თბილისში საქართველოს სახალხო არტისტის, პროფესორ შალვა მოსიძისა და უცხო ენების სპეციალისტის თამარ რჩეულიშვილის ოჯახში.

1978-89 წლებში სწავლობდა თბილისის 183-ე საშუალო სკოლაში.

1989 წელს ჩაირიცხა თბილისის სახელმწიფო სამედიცინო უნივერსიტეტის სამკურნალო ფაკულტეტზე.

1989-91 წლებში თამაშობდა ბადმინტონს, იყო თსსუ-ს ნაკრების წევრი. 1990 წლის რესპუბლიკურ უნივერსიადაზე მოიპოვა ბრინჯაოს მედალი.

1991 წლის შემოდგომაზე გიორგი მოსიძემ თანამოაზრეებთან ერთად დააარსა თსსუ-ს "ინტელექტ-კლუბი", რომელიც შემდგომში გაფართოვდა და 1994 წელს გარდაიქმნა საქართველოს კლუბად "რა? სად? როდის?" (გიორგი მოსიძე დღემდე ამ კლუბის უცვლელი პრეზიდენტია). სტუდენტობის პერიოდში მონაწილეობდა КВН-ის შეჯიბრებებში, უძღვებოდა თსსუ-ს გუნდის, "კოზა ნოსტრას" რამდენიმე კონცერტს.

1994 წელს გიორგი მოსიძე იყო თსსუ-ს სტუდენტური კავშირის საინიციატივო ჯგუფის წევრი და უძღვებოდა სტუდკავშირის დამფუძნებელ ყრილობას. 1994-95 წლებში იყო სტუდკავშირის გამგეობის წევრი და სტუდკავშირის სახელით ესწრებოდა თსსუ რექტორატის სხდომებს.

1995 წლის გაზაფხულზე გიორგი მოსიძემ თანამოაზრეებთან ერთად დააარსა საქართველოს სტუდენტ-მედიკოსთა ასოციაცია, რომლის პრეზიდენტიც იყო 1995-96 წლებში.

1995 წლის ივნისში დაამთავრა თბილისის სახელმწიფო სამედიცინო უნივერსიტეტი ექიმი-ინფექციონისტის სპეციალობით. 1995-96 წლებში გაიარა ინტერნატურა ინფექციური პათოლოგიის რესპუბლიკურ ცენტრში.

1996 წლის 6 ოქტომბერს ეთერში პირველად გავიდა ტელეგადაცემა "ინტელექტ-კლუბი – რა? სად? როდის?", რომლის ავტორი და წამყვანიც იყო გიორგი მოსიძე. 1996-2000 წლებში "ინტელექტ-კლუბი" ეთერში გადიოდა სახელმწიფო ტელევიზიის I არხზე, 2000-02 წლებში "მე-9 არხზე". ამჟამად მიმდინარეობს მოსამზადებელი სამუშაოები პროგრამის განსაახლებლად და ახალი ტელეპროექტის წარმოებაში ჩასაშვებად.

1997-2000 წლებში გიორგი მოსიძე მუშაობდა საქართველოს სახელმწიფო კანცელარიის კულტურის, განათლების, მეცნიერებისა და ახალგაზრდობის საქმეთა სამსახურის რეფერენტად. იყო რამდენიმე მასშტაბური საერთაშორისო ღონისძიების ორგკომიტეტის წევრი, მათ შორის - "მზის ფორუმი" (1998 წლის იანვარი) და საქართველოში ებრაელთა განსახლების 26 საუკუნოვანი იუბილე (1999 წლის სექტემბერი).

1997 წლის შემოდგომაზე მან თანამოაზრეებთან ერთად დააარსა არასამთავრობო ორგანიზაცია "ახალგაზრდა ქართველები ევროპისათვის" (ახალგაზრდა მოხალისეების პირველი ორგანიზაცია საქართველოში), რომელსაც ხელმძღვანელობდა 1997-2002 წლებში.

1998-99 წლებში იყო საქართველოს ახალგაზრდული ორგანიზაციების ნაციონალური საბჭოს გამგეობის წევრი.

2000 წელს გიორგი მოსიძემ მოიგო სამხრეთ კავკასიის I ჩემპიონატი ინტელექტუალურ თამაშში "Jeopardy!" (ფინალში დაამარცხა აზერბაიჯანელი "მოაზროვნე" როვშან ასკეროვი).

2000-01 წლებში მუშაობდა საქართველოს საგარეო საქმეთა სამინისტროს საგარეო-პოლიტიკური ინფორმაციისა და საზოგადოებასთან ურთიერთობების დეპარტამენტის პირველ მდივნად.

2001 წლის 15 ივნისს პ/გ "[[ახალი მემარჯვენეები]]" ("ახლები")-ს დამფუძნებელ ყრილობაზე აირჩიეს პარტიის სარევიზიო კომისიის თავმჯდომარედ.

2001-05 წლებში არჩეული იყო "[[რა? სად? როდის?]]" კლუბების საერთაშორისო ასოციაციის გამგეობის წევრად და სამხრეთ კავკასიის კოორდინატორად. 

2002 წლის იანვარიდან 2004 წლის აპრილამდე გიორგი მოსიძე იყო პ/გ "[[ახალი მემარჯვენეები]]"-ს ახალგაზრდული ორგანიზაციის თავმჯდომარე.

2003 წლის 2 ნოემბრის საპარლამენტო არჩევნების შედეგად ბლოკ "[[ახალი მემარჯვენეები]]" სიით აირჩიეს საქართველოს პარლამენტის წევრად (პროპორციული არჩევნების შედეგები შემდგომში გააუქმა საქართველოს უზენაესმა სასამართლომ).

2004 წლის 30 აპრილს გახდა თბილისის საკრებულოს წევრი. 2004 წლის 14 სექტემბერს არჩეული იქნა საკრებულოს ფრაქცია "[[ახალი მემარჯვენეები]]" თავმჯდომარედ.

2004 წლის 17 დეკემბერს საქართველოს ადგილობრივი თვითმმართველობის ასოციაციის დამფუძნებელ ყრილობაზე აირჩიეს აღმასრულებელი კომიტეტის წევრად, აგრეთვე ევროსაბჭოს ადგილობრივი და რეგიონალური თვითმმართველობის კონგრესში საქართველოს დელეგაციის წევრად.

2004 წლის აპრილიდან ასრულებს პ/გ "[[ახალი მემარჯვენეები]]"-ს საერთაშორისო მდივნის მოვალეობას.

ფლობს რუსულ და ინგლისურ ენებს.

ჰყავს მეუღლე – ემილია ხალილოვა (დაიბადა თბილისში 1972 წელს, პროფესიით ქართული ენისა და ისტორიის მასწავლებელი) და ორი შვილი – გიორგი (დაიბადა 2003 წლის 23 თებერვალს) და ელენე (დაიბადა 2004 წლის 12 ივლისს).

[[კატეგორია:ქართველები]]
