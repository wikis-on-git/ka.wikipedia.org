'''ქურმუხი''', საქართველოს ისტორიული მხარის - [[ჰერეთი|ჰერეთის]] მნიშვნელოვანი პუნქტი, ახლანდელი [[აზერბაიჯანი|აზერბაიჯანის]] კახის რაიონის ცენტრის - დაბა კახის სამხრეთ-აღმოსავლეთით 2 კმ-ზე. შუა საუკუნეებში აქ საეპისკოპოსო  კათედრალი იყო. ქურმუხის ეპისკოპოსს ექვემდებარებოდა აგრეთვე ჰერეთის მთიანეთისა და წახურის (დაღესტანში)  მრევლი. XVII საუკუნის დასაწყისში ირანის შაჰმა [[აბას I (ირანი)|აბას I-მა]] ჰერეთის აღმოსავლეთი თემი [[კაკი]] ქურმუხითურთ ჩამოართვა [[კახეთის სამეფო|კახეთის]] მეფე [[საინგილო|ალექსანდრე II-ს]] და წახურელ ლეკებს გადასცა, რომელნიც აქ საბოლოოდ XVIII საუკუნის I მეოთხედიდან გაბატონდნენ. ქურმუხი მოსწყდა კახეთის სამეფოს. შემდგომ იგი უკვე [[საინგილო|საინგილოს]] მნიშვლოვანი პუნქტია. შემორჩენილია XIII-XIV საუკუნეების ეკლესია - "ქურმუხის წმინდა გიორგი". იგი როგორც ქართულ, ისევე მუსლიმანური მოსახლეობის წმინდა ადგილად ითვლებოდა.
