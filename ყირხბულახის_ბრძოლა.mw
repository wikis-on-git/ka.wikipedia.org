'''ყირხბულახის ბრძოლა 1751''', ბრძოლა [[ქართლ-კახეთის სამეფო|ქართლ-კახეთის]] ჯარებსა და [[აზატ-ხანი|აზატ-ხანის]] ლაშქარს შორის. სოფ. ყირხბულახთან  (ახლანდელი სომხეთი). [[აგრის ბრძოლა|აგრის ბრძოლაში]] დამარცხებამ შეარყია [[თეიმურაზ II|თეიმურაზ II-ისა]] და [[ერეკლე II|ერეკლე II-ის]] გავლენა აღმოსავლეთ ამიერკავკასიაში. 

აზატ-ხანმა გადაწყვიტა ესარგებლა ამით და აქ თავისი ძალაუფლება გაევრცელებინა. თავდაპირველად მან [[ერევნის სახანო|ერევნის სახანოზე]] მიიტანა იერიში. ერევნის ხანმა ქართველ მეფეებს სთხოვა დახმარება. ქართველთა ჯარი ბამბაკში მივიდა, მაგრამ სიმცირის გამო ერევნის სახანოში გადასვლა და მტერთან შებრძოლება ვერ შეძლო. მალე ერევნისაკენ გაემართა ერეკლე II, რომელსაც შეუერთდა წინათ გაგზავნილი ჯარი. ქართველთა ლაშქარში 4 ათასი მეომარი იყო. აზატ-ხანს - 18 ათასი კაცი ჰყავდა. გადამწყვეტი ბრძოლა სოფ. ყირხბულახთან მოხდა. თავდაპირველად აზატ-ხანმა ქართველთა მარცხენა ფლანგს შეუტია და უკან დაახევინა. ერეკლემ თავის მხედრობას დაქვეითება უბრძანა და იერიშზე გადავიდა. მტერმა ვერ გაუძლო ქართველთა მძაფრ შეტევას და გაიქცა. ქართველებს დიდძალი ალაფი დარჩათ.




[[კატეგორია:საქართველოს ბრძოლები]]
