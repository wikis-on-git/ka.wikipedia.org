[[სურათი:ქაქუცა ჩოლოყაშვილი.gif|thumb|pxl350|right|ქაქუცა ჩოლოყაშვილი]]
'''ქაიხოსრო (ქაქუცა) ჩოლოყაშვილი''' დაიბადა [[1888]] წლის [[14 ივლისი|14 ივლისს]] სოფელ [[მატანი|მატანში]]. სწავლობდა [[თბილისი|ტფილისის]] სათავადაზნაურო გიმნაზიაში. 21 წლის ასაკში ქაქუცა ჩოლოყაშვილი ჯარში გაიწვიეს, მსახურობდა [[ტვერი|ტვერის]] დრაგუნთა პოლკში. 1913 წელს ცოლად შეირთო ნინო მეღვინეთუხუცესი. 

==პირველი მსოფლიო ომი==
[[1914]] წელს, [[პირველი მსოფლიო ომი|პირველი მსოფლიო ომის]] დაწყებისთანავე, ქაიხოსრო ჯარში გაიწვიეს. [[1914]] წელს იგი [[ავსტრია|ავსტრიის]] ფრონტზე დაიჭრა, ამის შემდგომ იგი კავკასიის ფრონტზე იქნა გადაყვანილ. აქ იგი ბრძოლას ოსმალების წინააღმდეგ აგრძელებს და სრულად გამოჯანმრთელების შემდგომ ერთ-ერთი პირველი ეწერება ქართულ ცხენოსანთა რაზმში. თავისი ასეულით ჩოლოყაშვილი ასრულებს დიდებულ სამხედრო რეიდს და მესოპოტამიის უდაბნოს გავლით უერთდება ინგლისელებს. ამასობაში [[საქართველო]] აცხადებს დამოუკიდებლობას და ქაიხოსრო უკვე თავის საამაყო სამხედრო კარიერას სუვერენული სამშობლოს ჯარში აგრძელებს. სამწუხაროდ, მას დიდხანს არ დასცალდა მამულისადმი მსახური.

==რევოლუციის შემდგომ==
ბოლშევიკების შემოჭრის შემდეგ, [[1921]] წლის [[17 მარტი|17 მარტს]] [[ბათუმი|ბათუმს]] ნავსადგურიდან გადის გემი, რომელშიც პრაქტიკულად საქართველოს მთელი მთავრობა სრული შემადგენლობით იმყოფება. გემს არ გაჰყოლია ერთგული მამულიშვილი ქ. ჩოლოყაშვილი, რომელიც ამ დროისთვის [[სამეგრელო|სამეგრელოში]] იმყოფება და ადგენს გეგმებს საქართველოს გასათავისუფლებლად. ამ პერიოდიდან იწყება გულანთებული მამულიშვილის ბრძოლა ბოლშევიკების წინააღმდეგ. [[1922]] წლის [[12 მარტი|12 მარტს]] ქ. ჩოლოყაშვილი თავის შეფიცულებთან ერთად [[ქიზიყი|ქიზიყიდან]] ტყეში გადის და იწყებს პარტიზანულ ბრძოლას.

[[1922]] წლის ივნისში [[სიღნაღი|სიღნაღთან]] მოხდა პირველი შეტაკება წითელი არმიის ნაწილებთან. [[1922]] წლის ზაფხულს ამბოხებამ იფეთქა [[ხევსურეთი|ხევსურეთში]], რომელიც რუსის ჯარმა სისხლში ჩაახშო. უამრავი ადამიანი იქნა გაჟლეტილი, მაგრამ მტარვალებმა ქაქუცას კვალს მაინც ვერ მიაგნეს. ამასობაში იგი [[ჩეჩნეთი|ჩეჩნეთში]] იმყოფება იმ მიზნით, რომ აგრესორის წინააღმდეგ იბერო-კავკასიელებმა ერთობლივი და კოორდინირებული ბრძოლა აწარმოონ. შემოდგომით ქაქუცა საქართველოს უბრუნდება. [[1924]] წლის [[17 აგვისტო|17 აგვისტოსთვის]] დანიშნული იქნა უმთავრესი ამბოხება, რომელშიც მონაწილეობა დასავლეთ საქართველოსაც უნდა მიეღო. ანტიბოლშევიკური აჯანყება 29 აგვისტოსთვის გადაიდო.

[[1924]] წლის [[29 აგვისტო|29 აგვისტოს]], ჩოლოყაშვილის მცირერიხცოვანმა  რაზმმა მთლიანად აიღო [[მანგლისი|მანგლისი]]. [[1924]] წლის [[3 სექტემბერი|3 სექტემბერს]], დალაშქრა [[დუშეთი|დუშეთი]]. [[1924]] [[სექტემბერი|6 სექტემბერს]], სვიმონიანთ-ხევში მოხდა სახელგანთქმული [[ხევ-გძელას ბრძოლა]], სადაც  ქ. ჩოლოყაშვილმა თავისი უბადლო სამხედრო ტალანტი გამოავლინა და ასეულობით რუს ჯარისკაცს ერთმანეთი დაახოცვინა. ამ ბრძოლის მრავალ სახელოვან მხედართმთავარს შეშურდებოდა.

==ემიგრაცია==
მიუხედავად მრავალი მცდელობისა, ქაიხოსრო მიხვდა რომ, ამგვარი ბრძოლებით იგი საწადელ მიზანს ვერ მიაღწევდა და 1924 წლის სექტემბერში მან თანამებრძოლებთან ერთად [[ტრაპიზონი|ტრაპიზონიდან]] გეზი [[საფრანგეთი|საფრანგეთისკენ]] აიღო. დიადმა პატრიოტმა, რომელმაც ყველაფერი გააკეთა ქვეყნის საკეთილდღეოდ, სამშობლო გულმოკლულმა დატოვა. ქაქუცა ჩოლოყაშვილმა, უბადლო რაინდმა და ვაჟკაცობის ზოგადსაკაცობრიო ეტალონმა თავისი ერთგულებით იმდენი შესძინა თავის მრავალჭირნახად ერს, რომ მისი საქმეებით მარად იამაყებს მადლიერი ქართველი ერი.

[[1930]] წლის [[27 ივნისი|27 ივნისს]], ხანგრძლივი ავადმყოფობის შედეგად გარდაიცვალა საქართველოში ლეგენდად ქცეული ადამიანი. იგი დაკრძალეს სენტ-უანის ([[პარიზი|პარიზის]] მახლობლად) სასაფლაოზე. მოგვიანებით, ქაქუცა ჩოლოყაშვილის ნეშტი გადაასვენეს ლევილის ქართველთა სასაფლაოზე. თუმცა, ამ იდეას მრავალი დევნილობაში მყოფი პატრიოტი ეწინააღმდეგებოდა იმ მოსაზრებით, რომ ლევილის სასაფლაოზე დაკრძალული იყო საქართველოს პირველი რესპუბლიკის მთავრობის თავმჯდომარე [[ჟორდანია, ნოე|ნოე ჟორდანია]].

== სამშობლოში რეაბილიტაცია==
კომუნისტების მმართველობის ჟამს სასტიკად იკრძალებოდა ჩოლოყაშვილის სახელის ხსენებაც. მრავალი ათეული წლის მანძილზე დიდი მებრძოლის ნათესავები, ახლობლები და მეგობრები დევნა–შევიწროებას განიცდიდნენ საბჭოთა საქართველოს მესვეურთაგან. რეპრესიული ქმედებები ჩოლოყაშვილის თანამოაზრეთა წინააღმდეგ არ შემწყდარა მეოცე საუკუნის 80–იან წლებამდე. და მხოლოდ, [[1988]] წლის შემოდგომაზე, ეროვნულ–განმათავისუფლებელი მოძრაობის ლიდერებმა [[გამსახურდია, ზვიად|ზ.გამსახურდიამ]] და [[კოსტავა, მერაბ|მ.კოსტავამ]] თბილისის იპოდრომზე გამართულ მიტინგზე, შინდისფერ დროშებთან ერთად ააფრიალეს დიდი ქართველის, ქაქუცა ჩოლოყაშვილის სურათები.

[[1989]] წლის [[14 ივლისი|14 ივლისს]], სოფელ მატანში ეროვნული მოძრაობის ლიდერებმა ფართო საზოგადოებასთან ერთად აღნიშნეს სამშობლოს სიყვარულით დაფერფლილი რაინდის დაბადებიდან 101 წლისთავი.

მხოლოდ 75 წლის შემდეგ ახდა საქართველოს ეროვნული გმირის ოცნება და მისი სხეული მშობლიურ მიწას მიაბარეს. [[2005]] წლის [[20 ნოემბერი|20 ნოემბერს]] [[პარიზი|პარიზიდან]] სპეციალური ავიარეისით ჩამოაბრძანეს ქ.ჩოლოყაშვილის ნეშტი. დღის 15:23 საათზე მისი სასახლე დაასვენეს თბილისის ზ. გამსახურდიას სახ. საერთაშორისო აეროპორტში და მის პატივსაცემად აჟღერდა სახელმწიფო ჰიმნი (თავისუფლება). ეროვნული გმირის ცხედარს ეახლნენ პრეზიდენტი [[სააკაშვილი, მიხეილ|მ.სააკაშვილი]] და სხვა ოფიციალური პირები. მოგვიანებით, მისი ნეშტი მოტოციკლებისა და მხედართა ესკორტის თანხლებით გადაასვენეს წმ. სამების საკათედრო ტაძარში ელიას მთაზე (ავლაბარი), სადაც მისი სულის მოსახსენიებელი პარაკლისი გადაიხადა სრულიად საქართველოს კათოლიკოს–პატრიარქმა [[ილია II|ილია მეორემ]].

მეორე დღეს, ქართველმა ერმა ღირსეული პატივი მიაგო თავის საამაყო შვილს. ათიათასობით ადამიანმა უკანასკნელ გზაზე გააცილა ქაიხოსრო ჩოლოყაშვილი, რომლის ცხედარიც ჯერ მამადავითის მონასტერში დაასვენეს, ხოლო პანაშვიდის გადახდის შემდეგ იგი დაკრძალეს მთაწმინდის მწერალთა და საზოგადო მოღვაწეთა პანთეონში.

[[2005]] წლის [[21 ნოემბერი|21 ნოემბერს]], თბილისში, 15:15 საათზე, თავისუფლებისთვის მებრძოლი რაინდის, დიდი მამულიშვილის '''ქაიხოსრო( ქაქუცა)ჩოლოყაშვილის''' მრავალტანჯული სხეული მშობლიურ, ქართულ მიწას მიაბარეს.

==სხვა ემიგრანტები==
იმ პირთა სია, რომლებმაც ქ. ჩოლოყაშვილთან ერთად დატოვეს სამშობლო:

*[[ჭავჭავაძე, სპირიდონ გენერალი]]
*[[ვაჩნაძე, ელიზბარ]]
*[[ერისთავი, რაფიელ]]
*[[სულხანიშვილი, ალექსანდრე]]
*[[მაისურაძე, სერგო]]
*[[ბადურაშვილი, ალექსანდრე]]
*[[ქარუმიძე, ილია]]
*[[ცხვედაძე, ალექსანდრე]]
*[[პავლიაშვილი, გოლა]]
*[[ჯორჯაძე, მერაბ]]
*[[ნებიერიძე, შალვა]]
*[[ჩიქოვანი, ლელო]]
*[[ლაშქარაშვილი, მიშა]]
*[[რევაზიშვილი, დავით]]
*[[ბერბიჭაშვილი, გაბო]]
*[[მარჯანიშვილი, ვასო]]
*[[ფეიქრიშვილი, ალექსი]]
*[[ალიმბარაშვილი, სიკო]]
*[[ჯავრიშვილი, შალვა]]
*[[ჯავრიშვილი, ლევან]]
*[[ამირეჯიბი, შალვა]]
*[[მაყაშვილი, ელიზბარ]]
*[[დადიანი, ჯონჯი]]
*[[კუჭავა, სარდიონ]]
*[[ბექაური, თომა]]
*[[კარგარეთელი, ალექსანდრე]]

[[de:Kakuza Tscholokaschwili]]
[[en:Kakutsa Cholokashvili]]

[[კატეგორია:ქართველები]]
[[კატეგორია:დაბადებული 1888]]
[[კატეგორია:გარდაცვლილი 1930]]
