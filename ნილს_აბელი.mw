'''აბელი, ნილს''' ჰენრიკ (* [[5 აგვისტო]]. [[1802]], [[სტავანგერი]]ს მახლობლად ―   †   [[6 აპრილი]]. [[1829]], [[არენდალი]]ს მახლობლად), [[ნორვეგიელები | ნორვეგიელი]] მათემატიკოსი. აბელის შრომებმა დიდი გავლენა იქონია მათემატიკის საერთო განვითარებაზე. მათ საფუძველზე შეიქმნა ახალი მათემატიკური დისციპლინები: [[გალუას თეორია]], [[ალგებრული ფუნქცია | ალგებრული ფუნქციების]] თეორია და სხვ. აბელმა დაამტკიცა ([[1824]]) ოთხზე მაღალი ხარისხის ზოგადი ალგებრული განტოლების ამოუხსნადობა რადიკალებში. [[ინტეგრალური აღრიცხვა | ინტეგრალურ აღრიცხვაში]] უჩვენა ისეთი ფუნქციების არსებობა, რომელთა ინტეგრირება [[ელემენტარული ფუნქციები | ელემენტარულ ფუნქციებში]] არ ხერხდება, მათ ინტეგრირებას მივყავართ ახალ ტრანსცენდენტურ ფუნქციებამდე. ამ გამოკვლევებმა აბელი მიიყვანა [[ელიფსური ფუნქციები | ელიფსური ფუნქციების]] და ჰიპერელიფსური ფუნქციების აღმოჩენამდე. აბელმა გამოიკვლია [[აბელის ინტეგრალები | ინტეგრალები]], რომლებიც ამჟამად მის სახელს ატარებს. აქვს მნიშვნელოვანი შრომები მწკვრივთა თეორიაში. ცნობილია აბელის იგივეობა, აბელის უტოლობა, აბელის პრობლემა, აბელის განტოლება, [[ჯგუფი მათემატიკაში | აბელის ჯგუფი]], [[აბელის თეორემები]].


[[კატეგორია:ნორვეგიელები]]
