'''ონოფრე მაჭუტაძე'''( †  [[1732]]/[[1733]]), [[ქართველები|ქართველი]] საეკლესიო მოღვაწე, მწერალი. XVII საუკუნის 70-იან წლებში თავის ძმასთან მაქსიმესთან ერთად გურიიდან ქართლში გადავიდა, სადაც [[1683]] [[ლევან ბატონიშვილი|ლევან ბატონიშვილმა]] "სამწევრისის მესთულეობის" სახელო უბოძა. ბერად შედგა დაახლოებით [[1683]]-[[1690]] წლებში. [[1690]] წელს [[საეკლესიო კრებები|საეკლესიო კრებამ]]  მაჭუტაძე [[დავითგარეჯა|დავითგარეჯის მონასტრის]] წინამძღვრად დაადგინა. იგი ენერგიულად იღვწოდა სამონასტრო ცხოვრების აღორძინებისათვის, რისთვისაც "დავითგარეჯის უდაბნოს მეორე აღმშენებელი" უწოდეს. [[1699]] წელს მაჭუტაძის ინიციატივით შედგა [[ჰაგიოგრაფია|ჰაგიოგრაფიული]] კრებული (ხელნაწერი A-160), რომელშიც პირველად გაერთიანდა [[ასურელი მამები|ასურელ მამათა]] ცხოვრების ამსახველი თხზულებანი.



[[კატეგორია:ქართველები]]
[[კატეგორია:ქართველი მწერლები]]
[[კატეგორია:ქართველი საეკლესიო მოღვაწეები]]
[[კატეგორია:გარდაცვლილი 1733]]
