'''2005 წლის მოვლენები:'''


[[იანვარი, 2005|იანვარი]] | [[თებერვალი, 2005|თებერვალი]] | [[მარტი, 2005|მარტი]] | [[აპრილი, 2005|აპრილი]] | [[მაისი, 2005|მაისი]] | [[ივნისი, 2005|ივნისი]] | [[ივლისი, 2005|ივლისი]] | [[აგვისტო, 2005|აგვისტო]] | [[სექტემბერი, 2005|სექტემბერი]] | [[ოქტომბერი, 2005|ოქტომბერი]] | [[ნოემბერი, 2005|ნოემბერი]] | [[დეკემბერი, 2005|დეკემბერი]] 


==საქართველო==

*[[1 მარტი]] - საქართველო ახალი სარკინიგზო ხაზის გახსნას გეგმავს. შპს "საქართველოს რკინიგზის", თურქეთისა და აზერბაიჯანის რკინიგზების წარმომადგენლებმა წინასწარ შეთანხმებას მოაწერეს ხელი. პირველ ეტაპზე ყარსი-ახალქალაქის მონაკვეთზე ახალი სარკინიგზო ხაზის მშენებლობა დაიგეგმა. 
*[[2 მარტი]]
**ბათუმში საპატრულო პოლიციის თანამშრომლები პროტესტის ნიშნად ხელფასს არ იღებენ. მათი პროტესტის მიზეზი შემცირებული ხელფასი გახდა. 
**სახელმწიფო მინისტრი კონფლიქტების მოგვარების საკითხებში ''გიორგი ხაინდრავა'' ყოვლად დაუშვებლად მიიჩნევს სამხრეთ ოსეთის დე-ფაქტო ხელისუფლების მოთხოვნით ცხინვალიდან ეუთოს ადგილობრივ ოფისის ხელმძღვანელის განჩო განჩევის გაწვევასა და კონფლიქტის ზონის ავტორიტეტული საერთაშორისო დამკვირვებლის გარეშე დატოვებას. 
*[[3 მარტი]]
**ცნობილი რუსი ბიზნესმენი, ''ბორის ბერეზოვსკი'', რომელიც ლონდონში ცხოვრობს და ბრიტანეთში პოლიტიკური თავშესაფრით სარგებლობს, ერთი დღით თბილისს სტუმრობდა.
**პრეზიდენტი ''მიხეილ სააკაშვილი'' თავის რუს კოლეგას, ''ვლადიმირ პუტინს'' საქართველოს საქმეებში ჩარევაში ადანაშაულებს. "პუტინს სურს შეწყვიტოს ეუთოს მონიტორინგი რუსეთ-საქართველოს საზღვრის ჩეჩნეთის მონაკვეთზე. არ ასრულებს ხელშეკრულებას, რომელიც რუსეთს საქართველოდან რუსული სამხედრო ბაზების გაყვანას ავალდებულებს. 
**შსს-ს ინიციატივით, ავტობუსებისა და მიკროვატობუსებისთვის დაწესებული მოძრაობის მაქსიმალური სიჩქარე 10 კილომეტრ საათით მცირდება და 90 ნაცვლად, 80 კმ-სთ იქნება. ამგვარი გადაწყვეტილება სიჩქარის გადაჭარბებით გამოწვეულმა ავტოსაგზაო შემთხვევების მატებამ გამოიწვია.
*[[4 მარტი]] - ბაქოში სამუშაო ვიზიტით გაემგზავრა საქართველოს პრემიერ-მინისტრი ''ზურაბ ნოღაიდელი'', რომელიც აზერბაიჯანის პრეზიდენტს ''ილჰამ ალიევს'' შეხვდა. აზერბაიჯანის პრეზიდენტის თქმით, საქართველოსა და აზერბაიჯანს შორის ეკონომიკური თანამშრომლობა დღითიდღე ღრმავდება და ორივე ქვეყანამ ეს შესაბამისად უნდა გამოიყენოს. 
*[[5 მარტი]]
**სტალინის გარდაცვალებიდან 52 წლისთავი გორელმა კომუნისტებმა ''იოსებ ჯუღაშვილის'' სახლ-მუზეუმთან სამგლოვიარო მიტინგით აღნიშნეს. 30-მდე გორელი კომუნისტი მუზეუმთან დილიდან შეიკრიბა.
**საქართველოს პრეზიდენტი ოფიციალური ვიზიტით იტალიის რესპუბლიკაში იმყოფებოდა.
*[[7 მარტი]]
**საქართველოს პრეზიდენტმა ''მიხეილ სააკაშვილმა'' ცნობილი აზერბაიჯანელი კინორეჟისორი, კულტურის მინისტრის მოადგილე, ევროპის კინოაკადემიის წევრი ''ვაგიფ მუსტაფაევი'' ღირსების ორდენით დააჯილდოვა.
**საქართველოს ეროვნული გმირის ''ჟიული შარტავას'' დაბადების დღესთან დაკავშირებით, მრავალი ღონისძიება გაიმართა.
*[[9 მარტი]]
**საქართველოს პრეზიდენტმა პრეს-სპიკერად გამოცდილი პროფესიონალი ''გელა ჩარკვიანი'' დანიშნა.
**უკრაინის უმაღლესმა აკადემიურმა საბჭომ საქართველოს პრეზიდენტი წლის ადამიანად დაასახელა და მას 12 მარტს ჯილდოდ სკულპტურული კომპოზიცია “პრომეთე- პრესტიჟსა” და საპატიო ორდენს გადასცემენ. 
*[[12 მარტი]] - საქართველოს პრემიერ-მინისტრი ''ზურაბ ნოღაიდელი'' ოფიციალური ვიზიტით სომხეთს ეწვია.
*[[13 მარტი]]
**გუდაურში ცნობილი საზოგადო მოღვაწის, გუდაურის სამთო–სათხილამურო ცენტრის დამაარსებლის ''სოლიკო ხაბეიშვილის'' ხსოვნისადმი მიძღვნილი ვეტერან სპორტსმენთა ტრადიციული შეჯიბრი ჩატარდა.
**თბილისის აზია-აფრიკის ინსტიტუტსა და ბაღდადის უნივერსიტეტს შორის ახალი ხელშეკრულება გაფორმდა. კონტრაქტის საფუძველზე ბაღდადის უნივერსიტეტში ქართული კულტურის შემსწავლელი ცენტრი გაიხსნება.
*[[22 მარტი]]
**პარლამენტმა ეროვნული ბანკის პრეზიდენტის პოსტზე ''რომან გოცირიძე'' ერთხმად, 134 ხმით დაამტკიცა, ხოლო მის ადგილზე, საფინანსო-საბიუჯეტო კომიტეტის თავმჯდომარის პოსტზე—''ირაკლი კოვზანაძე''.
**სასტუმრო “ქორთიარდ მარიოტში” ხელი მოეწერა ახალი ბანკის დაფუძნების შესახებ ხელშეკრულებას. დამფუძნებლები ქართული “სილკ როუდ ჯგუფი” და ყაზახური ბანკი “ტურან ალემი” არიან.
**დასრულდა საქართველოს პრეზიდენტის ''მიხეილ სააკაშვილის'' ვიზიტი უკრაინაში. მიხეილ სააკაშვილი უკრაინის პრემიერ მინისტრს ''იულია ტიმოშენკოსა'' და უკრაინის პრეზიდენტს ''ვიქტორ ი''უშენკოს შეხვდა.
*[[28 მარტი]] - კულტურის საქალაქო სამსახურის ინიციატივით, რუსთაველის პროსპექტზე ტრანსპორტისა და კავშირგაბმულობის სამინისტროს კედელზე 1956 წელის 9 მარტს დაღუპულთა მემორიალური დაფა გაიხსნა.
 

==უცხოეთი==

*[[4 მარტი]] - მილიონერმა ''სტივ ფო''სეტმა 67 საათში თვითმფრინავით შემოუფრინა დედამიწას. 
*[[8 მარტი]] - ჩეჩნეთში ჩატარებული სპეცოპერაციის შემდეგ გამოცხადდა თვითგამოცხადებული იჩქერიის რესპუბლიკის პრეზიდენტის ''ასლან მა''სხადოვის გარდაცვალება.
*[[9 მარტი]]
**უკრაინა ევროკავშირის მოქალაქეებისთვის სავიზო რეჟიმს დროებით აუქმებს. ეს გადაწყვეტილება ძალაში 29 მარტს შევა და პოპულარული ევროპული მუსიკალური კონკურსის, “ევროვიზიის” დასრულებამდე გაგრძელდება.
**ნარინჯისფერი რევოლუციის ლიდერი ''ვიქტორ იუშენკო'' ჯონ კენედის სახელობის ბიბლიოთეკის ამერიკულმა ფონდმა დააჯილდოვა.
*[[12 მარტი]] - თურქეთის სამხრეთ–აღმოსავლეთ ნაწილში 6 ბალიანი მიწისძვრა დაფიქსირდა. მიწისქვეშა ბიძგების ეპიცენტრი ბინგელის პროვინციაში ქალაქ კარლიოვის მახლობლად მდებარეობდა.
*[[15 მარტი]]
**11 ათასი წლის განმავლობაში პირველად ''კილიმანჯაროს'' მწვერვალზე თოვლის დნობის პროცესი დაფიქსირდა. სააგენტო სქაი ნიუსის ცნობით უდიდესი მთის თხემზე ყინულისა და თოვლის საფარი პრაქტიკულად მთლიანად გაქრა.
**თავდასხმა მოხდა კოსოვოს პრეზიდენტ ''იბრაჰიმ რუგოვაზე''. პოლიციის განცხადებით სამთავრობო ადმინისტრაციის შენობის წინ პრეზიდენტის ესკორტთან ახლოს ნაღმი აფეთქდა.
*[[20 მარტი]]
**მთვარის კალენდრით მუსლიმანები ახალ წელს აღნიშნავენ.
**კათოლიკური სამყარო ბზობას აღნიშნავს. ამ დღესთან დაკავშირებით, ვატიკანში წმინდა პეტრეს ტაძართან პალმის რტოებით ხელში ათასობით მორწუნე შეიკრიბა.
*[[21 მარტი]] - გაეროს გენერალური მდივანი უშიშროების საბჭოს რეფორმირების ინიციატივით გამოდის.
*[[23 მარტი]] - ამერიკელმა ასტროლოგებმა ორი ახალი პლანეტა აღმოაჩინეს. დღემდე უცნობი ობიექტები მზის სისტემის მიღმა ტელესკოპმა “სპიცერმა” დააფიქსირა.
*[[24 მარტი]]
**ყირგიზეთის რევოლუცია გადამწყვეტ ფაზაში შევიდა: ბიშკეკში დაიწყო შეირაღებული უწესრიგობები, დარბევები, მაროდიორობა. პრეზიდენტმა ''ასკარ აკაევმა'' დატოვა ქვეყნის ტერიტორია. 
**კათოლიკური სამყარო დღეს ქრისტეს აღდგომას ზეიმობს.


==გარდაიცვალნენ==

*[[8 მარტი]] - ''ასლან მასხადოვი'', იჩქერიის რესპუბლიკის პრეზიდენტი.
*[[26 მარტი]] - ''ჯეიმს კალაგენი'', ლორდი, ბრიტანეთის ყოფილი პრემიერ-მინისტრი.


==ვიკიპედიის სიახლენი==

*[[1 მარტი]] – ქართული ვიკიპედიაში 100 სტატიაა.
*[[15 მარტი]] – ქართული ვიკიპედიაში 200 სტატიაა.
*[[18 მარტი]] - ინგლისურ ვიკიპედიაში 500 ათასი სტატიაა.
*[[26 მარტი]] – ქართული ვიკიპედიაში 300 სტატიაა.
