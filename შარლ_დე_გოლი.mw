[[სურათი:Charles de Gaulle.jpg|thumb|right|შარლ დე გოლი]]
'''შარლ დე გოლი''' (Charles André Joseph Marie de Gaulle) ([[22 ნოემბერი]], [[1890]] - [[9 ნოემბერი]], [[1970]]), საფრანგეთში პოპულარულად მოიხსენიებენ, როგორც "გენერალი დე გოლი", იყო [[ფრანგები|ფრანგი]] სამხედრო და სახელმწიფო მოღვაწე, საფრანგეთის პრეზიდენტი.

ომამდე ცნობილი იყო, როგორც სატანკო ტაქტიკოსი და მძიმე ტექნიკისა და ავიაციის კონცენტრირებულად გამოყენების მომხრე სტრატეგი. მეორე მსოფლიო ომის დროს იყო თავისუფალი საფრანგეთის მოძრაობის ლიდერი და დროებითი მთავრობის მეთაური 1944-46 წლებში. 1958 წელს მისი მოწოდებით შეიქმნა ახალი მთავრობა, მნიშვნელოვანი წვლილი გაიღო ახალი კონსტიტუციის შექმნაში და მეხუთე რესპუბლიკის პირველი პრეზიდენტი იყო 1958-69 წლებში. მისი პოლიტიკური იდეოლოგია ცნობილია, როგორც [[გოლიზმი]], და მან დიდი გავლენა იქონია ფრანგული პოლიტიკის შემდგომ განვითარებაზე.

==ბიოგრაფია==
'''შარლ დე გოლი''' დაიბადა მორწმუნე [[კათოლიციზმი|კათოლიკეთა]] ოჯახში. [[1912]] წელს დაამთავრა სან-სიროს  სამხედრო კოლეჯი. პირველი მსოფლიო ომის დაწყებისას იგი მონაწილეობს საბრძოლო მოქმედებებში და ძალიან მალე [[1914]] წლის [[15 აგვისტო|15 აგვისტოს]]იგი იღებს პირველ საბრძოლო ჭრილობას და მხოლოდ ოქტომბერში ბრუნდება მწყობრში. [[1915]] წლის [[10 მარტი|10 მარტს]] იგი კვლავ დაიჭრება და გამოჯანმრთელების შემდეგ ახალგაზრდა, შეუპოვარი დე გოლი კვლავ უბრუნდება ბრძოლის ველს. [[1916]] წელს იგი მესამედ დაიჭრება. ამ დროისათვის ოფიციალურ პარიზს იგი უკვე გარდაცვლილად მიაჩნია, მაგრამ დე გოლი სიცოცხლეს გერმანელების ტყვეობაში აგრძელებს. [[1918]] წლის [[11 ნოემბერი|11 ნოემბერს]] მას ტყვეობიდან ათავისუფლებენ. [[მეორე მსოფლიო ომი|მეორე მსოფლიო ომის]] დაწყებას დე გოლი პოლკოვნიკის რანგში ხვდება. [[1940]] წლის [[15 ივნისი|15 ივნისს]] იგი ემიგრაციაში მიდის დიდ ბრიტანეთში, რისი მიზეზიც გახდა მისი უთანხმოება მთავრობის წარმომადგენლებთან. დიდ ბრიტანეთში ის აყალიბებს ლეგენდარულ ორგანიზაციას "თავისუფალ საფრანგეთს". [[1958]] წლის [[21 დეკემბერი|21 დეკემბერს]], მრავალწლიანი უკომპრომისო პოლიტიკური ბრძოლის შემდეგ, ფრანგი ერი აღიარებს საკუთარ ლიდერად გენერალ შარლ დე გოლს და საპრეზიდენტო არჩევნებში საკუთარი ქვეყნის ბედს ანდობს ადამიანს, რომელმაც არაერთი წელი შესწირა საკუთარი ქვეყნის ინტერესებს. მისი ძალისხმევით მრავალი ფრანგული კოლონია გათავისუფლდა და მოიპოვა დამოუკიდებლობა. [[1965]] წელს მას ხელმეორედ ირჩევენ საფრანგეთის პრეზიდენტად.[[1966]] წლის [[21 თებერვალი|21 თებერვალს]] დე გოლის გადაწყვეტილებით, საფრანგეთი გამოდის [[ნატო|ნატოს]] შემადგენლობიდან და ამ მომენტიდან ოფიციალური პარიზი აღარ ერიდება საკუთარი ანტიამერიკული პოზიციის გამოხატვას. [[1968]] წლის [[2 მაისი|2 მაისს]] საფრანგეთში იფეთქა სტუდენტთა ამბოხებამ, რომელიც ძალიან მალე სერიოზულ უწესრიგობაში გადაიზარდა. ამბოხებულებს უერთდება პროფკავშირები და საფრანგეთის მოსახლეობის გარკვეული, არც თუ მცირე რაოდენობა. [[1969]] წლის [[28 აპრილი|28 აპრილს]] დე გოლი იძულებული გახდა გადამდგარიყო პრეზიდენტის პოსტიდან. შარლ დე გოლი გარდაიცვალა [[1970]] წლის [[9 ნოემბერი|9 ნოემბერს]].

{{სტილი}}

[[კატეგორია :საფრანგეთის პრეზიდენტები]]

{{Link FA|he}}
{{Link FA|de}}
{{Link FA|ru}}

[[af:Charles de Gaulle]]
[[bg:Шарл дьо Гол]]
[[bs:Charles de Gaulle]]
[[ca:Charles de Gaulle]]
[[cs:Charles de Gaulle]]
[[cy:Charles de Gaulle]]
[[da:Charles de Gaulle]]
[[de:Charles de Gaulle]]
[[en:Charles de Gaulle]]
[[eo:Charles de Gaulle]]
[[es:Charles de Gaulle]]
[[et:Charles de Gaulle]]
[[eu:Charles de Gaulle]]
[[fa:شارل دوگل]]
[[fi:Charles de Gaulle]]
[[fr:Charles de Gaulle]]
[[gl:Charles de Gaulle]]
[[he:שארל דה גול]]
[[hu:Charles de Gaulle]]
[[id:Charles de Gaulle]]
[[io:Charles de Gaulle]]
[[is:Charles de Gaulle]]
[[it:Charles de Gaulle]]
[[ja:シャルル・ド・ゴール]]
[[la:Carolus de Gallia]]
[[nl:Charles de Gaulle]]
[[nn:Charles de Gaulle]]
[[no:Charles de Gaulle]]
[[pl:Charles de Gaulle]]
[[pt:Charles de Gaulle]]
[[ro:Charles de Gaulle]]
[[ru:Голль, Шарль де]]
[[scn:Charles de Gaulle]]
[[sh:Charles de Gaulle]]
[[simple:Charles de Gaulle]]
[[sk:Charles de Gaulle]]
[[sl:Charles de Gaulle]]
[[sr:Шарл де Гол]]
[[sv:Charles de Gaulle]]
[[th:ชาลส์ เดอ โกล]]
[[tr:Charles de Gaulle]]
[[uk:Шарль де Голль]]
[[zh:夏爾·戴高樂]]
