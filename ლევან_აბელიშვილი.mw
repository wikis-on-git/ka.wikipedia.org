'''ლევან გრიგოლის ძე აბელიშვილი''' (* [[3 აპრილი]]/[[16 აპრილი]], [[1909]], [[თბილისი]] ―   † [[16 მარტი]], [[1974]], იქვე), საბჭოთა ეპოქის [[ქართველები|ქართველი]] ელექტროტექნიკოსი.

იყო რკინიგზის ტრანსპორტის ელექტრული წევის პიონერი საქართველოში. მისი შრომები ეხება წევის ეფექტურობას, წევის გაანგარიშებას, რკინიგზების გატარების უნარს, მოძრავი შედგენილობისა და ელექტრომომარაგების სისტემათა თეორიას, აგრეთვე ელექტრორკინიგზების იძულებითი რეჟიმების გამოკვლევას ძაბვის საშუალო ვარდნათა ეპიურების მეთოდით ყველა ელემენტის ურტიერთმოქმედებისას, წევის ძრავების სითბურ გაანგარიშებასა და გამოცდას, საკონტაქტო სადენების გახურების თეორიას, გრძელ მატარებელთა წონის ინერციულ გაანგარიშებას და სხვა.


აბელიშვილი იყო ტექნიკის მეცნიერებათა დოქტორი (1955), საქართველოს სსრ მეცნიერებათა აკადემიის წევრ-კორესპონდენტი (1961), საქართველოს მეცნიერებათა და ტექნიკის დამსახურებული მოღვაწე (1967), პროფესორი (1956). ქართული საბჭოთა ენციკლოპედიის მთავარი სარედაქციო კოლეგიის წევრი. სკკპ წევრი 1956-იდან. დაჯილდოებულია [[ლენინის ორდენი|ლენინის ორდენით]].


[[კატეგორია:ქართველები]]
[[კატეგორია:დაბადებული  1909]]
[[კატეგორია:გარდაცვლილი 1974]]
