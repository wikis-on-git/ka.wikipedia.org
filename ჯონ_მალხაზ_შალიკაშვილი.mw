გადამდგარი გენერალი[[შალიკაშვილი, ჯონ მალხაზ| ჯონ მალხაზ დევიდ შალიკაშვილი]] დაიბადა [[ვარშავა|ვარშავაში]](პოლონეთი) [[1936]]  წლის[[ივნისი| 27 ივნისს]] [[შალიკაშვილი, დიმიტრი|დიმიტრი შალიკაშილის ]]ოჯახში, რომელიც 1918–1921 წწ. დამოუკიდებელი საქართველოს ჯარში პოდპოლკოვნიკის წოდებით მსახურობდა. საქართველოს ბოლშევიკური რუსეთის მიერ დაპყრობის შემდეგ დიმიტრიმ მეუღლესთან ერთად თავი პოლონეთს შეაფარა, სადაც მათ სამი შვილი – ოთარი, მალხაზი და გეილი გაუჩნდათ. მეორე მსოფლიო ომში დიმიტრი გერმანელებთან ერთად ქართულ ბრიგადაში იბრძოდა იმ მიზნით, რომ საქართველო გაეთავისუფლებინათ ბოლშევიკური რუსეთის მარწუხებიდან. შემდეგ, მისი სპმხედრო ერთეული ბრიტანელებმა იგდეს ხელთ და ომის ბოლომდე მან სამხედრო ტყვეთა ბანაკში გაატარა. [[1943]] წელს დიმიტრის მეუღლე სამ შვილთან ერთად იძულებული გახდა დაეტოვებინა ცეცხლმოდებული ვარშავა და მათ  პაპენჰაიმში(გერმანია)გაქცევით უშველეს თავს. ტყვეობიდან განთავისუფლებული დიმიტრი ოჯახს დაუბრუნდა. [[1952]] წელს შალიკაშვილები აშშ–ში გადასახლდნენ და ბინა პეორიაში(ილინოისის შტატი)დაიდეს.პეორიაში მალხაზმა დაამთავრა საშუალო სკოლა. [[1958]] წლის ივნისში მან მანქანათმშენებლობის  ბაკალავრის ხარისხი მიიღო ბრედლის უნივერსიტეტში. [[1958]] წლის მაისში შალიკაშვილების ოჯახმა აშშ–ის მოქალაქეობა მიიღეს. შემდგომ მალხაზი საკუთარი ნებით შედის ამერიკის არმიაში, სადაც იწყება მისი რთული მაგრამ თავბრუდამხვევი სამხედრო კარიერა. [[1993]] წლის[[ოქტომბერი | 25 ოქტომბერს]], პრეზიდენტ ბილ კლინტონის გადაწყვეტილებით, გენერალი ჯონ მალხაზ შალიკაშვილი დაინიშნა შეერთებული შტატების შეიარაღებული ძალების შტაბების მეთაურთა გაერთიანებული კომიტეტის თავმჯდომარედ. [[1997]] წლის სექტემბერში, ამერიკის არმიაში 38–წლიანი მსახურის შემდეგ გენერალი შალიკაშვილი საკუთარი სურვილით თავისუფლდება. ამჟამად, ბ–ნი შალიკაშვილი სტენფორდის უნივერსიტეტის პროფესორია,სადაც იგი მოღვაწეობს საერთაშორისო უსაფრთხოებისა და თანამშრომლობის ცენტრში. [[2004]] წელს ჯონ მალხაზ შალიკაშვილი მრჩევლი იყო [[კერი, ჯონ| ჯონ კერის ]]საპრეზიდენტო კამპანიაში. გენერალ შალიკაშვილს ჰყავს მეუღლე და ერთი შვილი.
