{{მთა
| სახელი = მყინვარწვერი
| ფოტო = Kazbegi1.jpg
| სიმაღლე = 5,047 მ.
| მდებარეობა = [[საქართველო]]
| ქედი = [[კავკასიონი]]
| კოორდინატები = {{Mtnbox coor dm|42|42|N|44|31|E|type:mountain_region}}
| ტიპი = სტრატოვულკანი (მძინარე)
| ასაკი = უცნობი
| ბოლო ამოფრქვევა = დაახ. ძვ.წ. 750
| პირველი ასვლა = 1868, ფრეშფილდი, მური და ტაკერი
| უმარტივესი მარშრუტი = თოვლი/ყინულით სვლა
}}

'''მყინვარწვერი''' ([[რუსული ენა|რუსულად]] - Казбек, [[ოსური ენა|ოსურად]] - Урсхох) - მწვერვალი [[საქართველო|საქართველოში]], [[ყაზბეგის რაიონი|ყაზბეგის რაიონში]], ხოხის ქედზე. სიმაღლე 5047 მ, წარმოშობა ვულკანური, აღმართულია [[საქართველოს სამხედრო გზა|საქართველოს სამხედრო გზის]] გვერდით . მის ფერდობებზე სუბალპური მდელოებია, ზემოთ - მარადიული თოვლი. აქედან ეშვება მყინვარები: სუატისი, მნა, ორწვერი, დევდარაკი და სხვა, რომელთა საერთო ფართობია 135 კვ. კმ. ერთ-ერთი მყინვარიდან სათავეს იღებს მდინარე [[თერგი]]. მთას აქვს ორმაგი კონუსის ფორმა, რომლის ძირი 1770 მ-ზეა.


მყინვარწვერი ალპინიზმისა და ტურიზმის რაიონია. მასზე პირველი ასვლა განახორციელეს ინგლისელებმა დუგლას ფრეშფილდმა, ადოლფ მურმა და ჩარლზ თეკერმა 1868 წელს. მყინვარწვერის კალთაზე, [[დარიალის ხეობა|დარიალის ხეობის]] მხარეს 3600 მ სიმაღლეზე მდებარეობს მეტეოროლოგიური სადგური, რომლის ნაწილი ალპინისტთა თავშესაფრად არის მოწყობილი.

[[იოანე ბატონიშვილი]], თავის ენციკლოპედიურ თხზულება [[კალმასობა|კალმასობაში]] ("ხუმარსწავლი" 1813-1830) (გვ. 541), წერს:იოსებ მოხევე, მღვდელი, ესე იყო ფრიად სიწმინდის მოყვარე და მემარხულე, რომელ ყოველგან განითქვა სათნოება ამისი. ესე ნებითა ღვთისათა აღვიდა მყინვარის მთასა შინა, კაცთაგან შეუვალსა და იხილა მუნ კარავი და აკვანი აბრაამისა მამამთავრისა, რომელ ჯერეთსცა არვინ აღსრულარს მთასა მას, და მოართო მეფისა ირაკლის ნაჭერი კარავისა მის. და ესეცა მიიწია საზომსა სასწაულთ-მოქმედებისასა და ესრეთ უფლისად დაიძინა. 
 
მყინვარწვერთან დაკავშირებულია ბევრი ძველი ლეგენდა. დაახლოებით 3800 მეტრის სიმაღლეზე 80 მეტრიანი კლდოვანი კედლის შიგნით მდებარეობს [[ბეთლემი (გამოქვაბული)|ბეთლემის გამოქვაბული]]. ”[[ქართლის ცხოვრება|ქართლის ცხოვრების]]” მიხედვით, ეს მონასტერი წარმოადგენდა საეკლესიო სიწმინდეების  და განძის საცავს, სადაც ბერები ჯაჭვის კიბეებით ადიოდნენ. მონასტერთან დაკავშირებული კიდევ ერთი ლეგენდა პოეტურად აქვს აღწერილი [[ჭავჭავაძე, ილია|ილია ჭავჭავაძეს]]. სხვა ლეგენდის მიხედვით, მყინვარწვერზე იყო მიჯაჭვული [[პრომეთე]]. დარიალის ხეობის  მთავარი მშვენება და სიმბოლოა წმინდა სამების მონასტერი, სადაც ერთ დროს ინახებოდა წმინდა ნინოს ჯვარი. მონასტერი მდებარეობს მყინვარწვერის ფონზე, პირდაპირ  დაბა [[სტეფანწმინდა|სტეფანწმინდის]] თავზე, ხოლო 3900 მეტრის სიმაღლეზე დგას თანამედროვე პატარა ეკლესია.





==ფოტოგალერეა==
<gallery>
Image:300px-Kazbek.jpg
სურათი:მყინვარწვერი2005.jpg|2005
სურათი:K010a.jpg|2005
სურათი:K042a.jpg|2005
სურათი:K043a.jpg|2005
სურათი:K045a.jpg|2005
სურათი:ბეთლემის გამოქვაბული.jpg|ბეთლემის გამოქვაბული 2005
</gallery>

==რესურსები ინტერნეტში==
*[http://www.peakware.com/encyclopedia/peaks/kazbek.htm მყინვარწვერის ფოტოები.]

[[კატეგორია:საქართველოს მწვერვალები]]
[[კატეგორია:კავკასიონი]]

[[de:Kasbek]]
[[en:Mount Kazbek]]
[[eo:Kazbek]]
[[fr:Mont Kazbek]]
[[pl:Kazbek]]
[[ru:Казбек]]
