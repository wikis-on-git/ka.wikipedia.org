[[Image:300px-Kazbek.jpg|thumb|მყინვარწვერი]]
'''მყინვარწვერი''' (რუსულად - Казбек, ოსურად - Урсхох) - მწვერვალი [[საქართველო|საქართველოში]], [[ყაზბეგის რაიონი|ყაზბეგის რაიონში]], ხოხის ქედზე. სიმაღლე 5047 მ, წარმოშობა ვულკანური, აღმართულია [[საქართველოს სამხედრო გზა|საქართველოს სამხედრო გზის]] გვერდით . მის ფერდობებზე სუბალპური მდელოებია, ზემოთ - მარადიული თოვლი. აქედან ეშვება მყინვარები: სუატისი, მნა, ორწვერი, დევდორაკი და სხვა, რომელთა საერთო ფართობია 135 კვ. კმ. ერთ-ერთი მყინვარიდან სათავეს იღებს მდინარე [[თერგი]]. მთას აქვს ორმაგი კონუსის ფორმა, რომლის ძირი 1770 მ-ზეა.


მყინვარწვერი ალპინიზმისა და ტურიზმის რაიონია. მასზე პირველი ასვლა განახორციელეს ინგლისელებმა დუგლას ფრეშფილდმა, ადოლფ მურმა და ჩარლზ თეკერმა 1868 წელს. მყინვარწვერის კალთაზე, [[დარიალის ხეობა|დარიალის ხეობის]] მხარეს 3600 მ სიმაღლეზე მდებარეობს მეტეოროლოგიური სადგური, რომლის ნაწილი ალპინისტთა თავშესაფრად არის მოწყობილი.


მყინვარწვერთან დაკავშირებულია ბევრი ძველი ლეგენდა. დაახლოებით 3800 მეტრის სიმაღლეზე 80 მეტრიანი კლდოვანი კედლის შიგნით მდებარეობს [[ბეთლემის მონასტერი]]. ”[[ქართლის ცხოვრება|ქართლის ცხოვრების]]” მიხედვით, ეს მონასტერი წარმოადგენდა საეკლესიო სიწმინდეების  და განძის საცავს, სადაც ბერები ჯაჭვის კიბეებით ადიოდნენ. მონასტერთან დაკავშირებული კიდევ ერთი ლეგენდა პოეტურად აქვს აღწერილი [[ჭავჭავაძე, ილია|ილია ჭავჭავაძეს]]. სხვა ლეგენდის მიხედვით, მყინვარწვერზე იყო მიჯაჭვული [[პრომეთე]]. დარიალის ხეობის  მთავარი მშვენება და სიმბოლოა წმინდა სამების მონასტერი, სადაც ერთ დროს ინახებოდა წმინდა ნინოს ჯვარი. მონასტერი მდებარეობს მყინვარწვერის ფონზე, პირდაპირ  დაბა [[ყაზბეგი (დაბა)|ყაზბეგის]] თავზე, ხოლო 3900 მეტრის სიმაღლეზე დგას თანამედროვე პატარა ეკლესია.

[[კატეგორია:საქართველოს მწვერვალები]]

[[de:Kasbek]]
[[en:Mount Kazbek]]
[[eo:Kazbek]]
[[ru:Казбек]]
