[[Image:Moscow State Historical Museum.jpg|right|250px|thumb|State Historical Museum, as seen from Red Square]]
'''რუსეთის სახელმწიფო ისტორიული მუზეუმი''' ([[რუს.]] Государственный Исторический музей) მდებარეობს მოსკოვში, წითელ მოედანზე. მუზეუმში გამოფენილ ექსპონატთა ფართო სპექტრი მოიცავს დღევანდელი რუსეთის ტერიტორიაზე მცხოვრები პრეისტორიული ტომების საყოფაცხოვრებო იარაღებსა და რომანოვთა დინასტიის მიერ შეძენილ ფასდაუდებელ ხელოვნების ნიმუშებსა და განძეულობას. ექსპონატთა საერთო რაოდენობა რამდენიმე მილიონს აჭარბებს.

ადგილას, რომელიც ამჟამად მუზეუმს უჭირავს, ადრე მდებარეობდა მთავარი სამედიცინო მაღაზია, რომელიც პეტრე დიდის ბრძანებით აიგო მოსკოვის ბაროკოს სტილში. რამდენიმე ოთახი ამ შენობაში ეთმობოდა ატიკვარიატის სამეფო კოლექციებს. სხვა ოთახებში განლაგებული იყო პირველი რუსეთის უნივერსიტეტი, რომელიც მიხაილ ლომნოსოვმა დააფუძნა 1755 წელს.

თანამედროვე შენობის პროექტი ეკუთვნის ვლადიმირ ოსიფპოვიჩ შერვუდს (1833-97), აგებულია 1875-81 წლებში, ოფიციალურად გახსნა მეფე ალექსანდრე III-მ 1894 წელს. 1986 და 1997 წლებში ჩაუტარდა მნიშვნელოვანი რესტავრაცია. ისტორიული მუზეუმის ნაწილი განთავსებულია მეზობლად მდგომი მოსკოვის მერიის შენობაში.

მუზეუმის მნიშვნელოვან ექსპონატთა შორისაა ვოლგის სანაპიროსთან გათხრებით ნაპოვნი კარაველა, სკვითების ოქროს სამკაულები, ნოვგოროდის ხის ტაბლეტები, მე-6 საუკუნით დათარიღებული მანუსკრიპტები და სხვ. ბიბლიოთეკაში დაცულია უძვირფასესი მანუსკრიპტები - ხლუდოვის ფსალმუნი (860), სვიატოსლავის წერილები (1073), მსტისლავის სახარება (1117), იურიევის სახარება (1119) და ჰალიკის სახარება (1144). მუზეუმის მონეტების კოლექცია 1,7 მილიონ მონეტას ითვლის და ის უდიდესია რუსეთში.

==რესურსები ინტერნეტში==
* [http://www.shm.ru/ მუზეუმის ვებგვერდი]
* [http://maps.google.com/maps?q=moscow&ll=55.754953,37.618303&spn=0.001159,0.003404&t=k&hl=en გუგლის რუქების სატელიტური ფოტო]

[[კატეგორია:რუსეთის მუზეუმები]]
[[კატეგორია:მუზეუმები]]
[[კატეგორია:მოსკოვი]]

[[en:State Historical Museum]]
[[ru:Исторический музей]]
