[[Image:Moscow State Historical Museum.jpg|right|270px|thumb|ისტორიული მუზეუმი წითელი მოედნიდან]]
'''რუსეთის სახელმწიფო ისტორიული მუზეუმი''' ([[რუს.]] Государственный Исторический музей) მდებარეობს [[მოსკოვი|მოსკოვში]], [[წითელი მოედანი|წითელ მოედანზე]]. მუზეუმში გამოფენილ ექსპონატთა ფართო სპექტრი მოიცავს დღევანდელი რუსეთის ტერიტორიაზე მცხოვრები პრეისტორიული ტომების საყოფაცხოვრებო იარაღებსა და [[რომანოვების დინასტია|რომანოვთა დინასტიის]] მიერ შეძენილ ფასდაუდებელ ხელოვნების ნიმუშებსა და განძეულობას. ექსპონატთა საერთო რაოდენობა რამდენიმე მილიონს აჭარბებს.

ადგილზე, რომელიც ამჟამად მუზეუმს უჭირავს, ადრე მდებარეობდა ე.წ. "მთავარი სამედიცინო მაღაზია", რომელიც [[პეტრე დიდი|პეტრე დიდის]] ბრძანებით აიგო მოსკოვის [[ბაროკო|ბაროკოს]] სტილში. რამდენიმე ოთახი ამ შენობაში ეთმობოდა ანტიკვარიატის სამეფო კოლექციებს. სხვა ოთახებში განლაგებული იყო [[მოსკოვის სახელმწიფო უნივერსიტეტი|პირველი რუსეთის უნივერსიტეტი]], რომელიც [[ლომონოსოვი, მიხაილ|მიხაილ ლომნოსოვმა]] დააფუძნა [[1755]] წელს.

თანამედროვე შენობის პროექტი ეკუთვნის ვლადიმირ ოსიფპოვიჩ შერვუდს (1833-97), აგებულია 1875-81 წლებში, ოფიციალურად გახსნა მეფე [[ალექსანდრე III]]-მ 1894 წელს. 1986 და 1997 წლებში ჩაუტარდა მნიშვნელოვანი რესტავრაცია. ისტორიული მუზეუმის ნაწილი განთავსებულია მეზობლად მდგომი [[მოსკოვის მერია|მოსკოვის მერიის]] შენობაში.

მუზეუმის მნიშვნელოვან ექსპონატთა შორისაა [[ვოლგა|ვოლგის]] სანაპიროსთან გათხრებით ნაპოვნი კარაველა, სკვითების ოქროს სამკაულები, [[ნოვგოროდი|ნოვგოროდის]] ხის ტაბლეტები, მე-6 საუკუნით დათარიღებული მანუსკრიპტები და სხვ. ბიბლიოთეკაში დაცულია უძვირფასესი ხელნაწერები - ხლუდოვის ფსალმუნი (860), სვიატოსლავის წერილები (1073), მსტისლავის სახარება (1117), იურიევის სახარება (1119) და ჰალიკის სახარება (1144). მუზეუმის მონეტების კოლექცია 1,7 მილიონ მონეტას ითვლის და ის უდიდესია რუსეთში.

==რესურსები ინტერნეტში==
* [http://www.shm.ru/ მუზეუმის ვებგვერდი]
* [http://maps.google.com/maps?q=moscow&ll=55.754953,37.618303&spn=0.001159,0.003404&t=k&hl=en გუგლის რუქების სატელიტური ფოტო]

[[კატეგორია:რუსეთის მუზეუმები]]
[[კატეგორია:მუზეუმები]]
[[კატეგორია:მოსკოვი]]

[[en:State Historical Museum]]
[[ru:Исторический музей]]
