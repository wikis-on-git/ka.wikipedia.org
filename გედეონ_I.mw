'''გედეონ I''' ''გენათელი'' (''ერისკაცობაში - ლორთქიფანიძ''ე) (†  [[1682]], [[გელათი]]), გელათის [[ეპისკოპოსი]] [[მიტროპოლიტი|მიტროპოლიტის]] წოდებით [[1660]]-[[1682]], დაახლოებით [[1660]]-[[1664]] იყო [[ნიკორწმინდა|ნიკორწმინდის]] ეპისკოპოსიც. გედეონ I-მა შეძლო ოსმალთა ბატონობის შედეგად დაკნინებული [[გელათის საეპისკოპოსო|გელათის საეპისკოპოსოს]] მეურნეობის ნაწილობრივ აღდგენა, გელათს შეუძინა თავისუფალი მიწები და იქ გლეხები დაასახლა, [[1668]] მდინარე [[ჭიშურა|ჭიშურაზე]] ააგო ხიდი. შეუდგა მეორე ხიდის აგებას მდინარე [[წყალწითელა|წყალწითელაზე]], მაგრამ ვერ დაამთავრა. 

[[1669]] გედეონ I [[ბაგრატ IV, ალექსანდრე III-ის ძე|ბაგრატ IV-მ]] ელჩად გაგზავნა [[რუსეთი|რუსეთში]] მეფე [[ალექსი მიხეილის ძე|ალექსი მიხეილის ძესთან]]. [[მოსკოვი|მოსკოვში]] გედეონ I-ს, როგორც ბაგრატ IV-ის პოლიტიკის დამცველს, დაუპირისპირდა ტახტის მოცილე [[დარეჯანი, ზურაბ არაგვის ერისთავის მეუღლე|დარეჯან დედოფლის]] მომხრე ქართველი ბატონიშვილი ნიკოლოზი (შემდგომში [[ერეკლე I]]), რომელმაც შეძლო გედეონ I-ის პიროვნების კომპრომეტირება რუსეთის მეფის თვალში. 

[[1672]] წლის დეკემბერში გედეონ I კირილეს მონასტერში გადაასახლეს, საიდანაც [[1676]] სექტემბერს დასავლეთ საქართველოში დაბრუნდა. გედეონ I-ის მწიგნობრული მოღვაწეობიდან შემონახულია მხოლოდ ერთი ხელნაწერი სახარება-სამოციქულო, რომელიც მისი დაკვეთით გადაუწერიათ (ხელნაწერთა აღწერილობა, H-895).


[[კატეგორია:ქართველები]]
[[კატეგორია:გარდაცვლილი 1682]]
