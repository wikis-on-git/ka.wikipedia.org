'''გუდამაყარი''' [[საქართველო|საქართველოს]] ისტორიულ-გეოგრაფიული მხარეა. იგი მდებარეობს მდინარე გუდამაყრის [[არაგვი|არაგვის]] ხეობაში. დასავლეთით მას ესაზღვრება [[მთიულეთი]], ჩრდილოეთით - [[ხევი]], აღმოსავლეთით - [[ხევსურეთი]] და [[ფშავი]], სამხრეთით - [[ხანდო]] და [[ჭართალი]].


გუდამაყარი ხევისგან გამოყოფილია [[კავკასიონი|კავკასიონის]] მთავარი ქედით, ხოლო ფშავ-ხევსურეთისაგან - [[გუდამაყრის ქედი|გუდამაყრის ქედით]]. ამ ქედზე გადიოდა გვიანდელი ხანის [[ქართლის სამეფო|ქართლისა]] და [[კახეთის  სამეფო|კახეთის]] სამეფოთა საზღვარი. თანამედროვე ადმინისტრაციულ-ტერიტორიული დაყოფით გუდამაყრის ტერიტორია შედის [[მცხეთა-მთიანეთის მხარე|მცხეთა-მთიანეთის მხარის]] [[დუშეთის რაიონი|დუშეთის რაიონში]], გუდამაყრის საკრებულოში.

[[კატეგორია:საქართველოს ისტორიულ-გეოგრაფიული მხარეები]]
