'''ჯაბადარი, ივანე''' სპირიდონის ძე (* 16 დეკემბერი. [[28 დეკემბერი]]. [[1852]], [[საგარეჯო]]  ―   †     25 აპრილი. [[8 მაისი]]. [[1913]], [[თბილისი]]), ქართველი რევოლუციონერ-ხალხოსანი. 1872-1873 სწავლობდა პეტერბურგის სამედიცინო-ქირურგიულ აკადემიაში. 1874 გაემგზავრა საზღვარგარეთ (ჟენევა, პარიზი); გატაცებული იყო [[ბაკუნინი, მიხეილ | ბაკუნინის]] იდეებით. მალე რუსეთში დაბრუნდა და პროპაგანდას ეწეოდა მოსკოვის მუშებში. იყო ერთ-ერთი ორგანიზატორი "სრულიად რუსეთის სოციალ-რევოლუციონერთა ორგანიზაციისა" და მისი წესდების ავტორი. 1875 აპრილში დააპატიმრეს და ე. წ. [["ორმოცდაათის პროცესი" | "ორმოცდაათის პროცესის"]] მონაწილეებთან ერთად 5 წლით კატორღა მიუსაჯეს. 1887 შემდეგ საქართველოში დაბრუნდა და საადვოკატო საქმიანობას ეწეოდა. 1889 პეტერბურგში ჟურნალ "სევერნი ვესტნიკში" "ნ. დ-ს" ფსევდონიმით დაბეჭდა წერილი, რომელშიც  ფალსიფიცირებული იყო საქართველოს მრავალსაუკონოვანი ისტორია, ლიტერატურა და კულტურა. ქართველი საზოგადოების მოწინავე ნაწილმა [[ჭავჭავაძე, ილია | ი. ჭავჭავაძის]], [[წერეთელი, აკაკი | ა. წერეთლის]], [[ვაჟა-ფშაველა | ვაჟა-ფშაველასა]] და სხვ. მეთაურობით გამოააშკარავა ჯაბადარის ნიჰილიზმი და მისი წერილის სრული უსაფუძვლობა.

[[კატეგორია:ქართველები]]
