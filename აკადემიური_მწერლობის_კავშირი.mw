'''"აკადემიური მწერლობის კავშირი"''', ''"ძველი მწერლობის კავშირი"'', ''"აკადემიური მწერლობის ასოციაცია"'', სამწერლო გაერთიანება XX საუკუნის 20-იანი წლების ქართულ ლიტერატურაში. ლიტერატურულ-ესთეტიკური მრწამსით "აკადემიური მწერლობის კავშირის" შემადგენლობა არ იყო ერთგვაროვანი. მის ძირიტად ბირთვს შეადგენდნენ [[გამსახურდია კონსტანტინე|კ. გამსახურდია]], [[ინგოროყვა, პაოლო|პ. ინგოროყვა]], [[აბაშელი, ალექსანდრე|ა. აბაშელი]], [[გრიშაშვილი, იოსებ|ი. გრიშაშვილი]], [[მაყაშვილი, კონსტანტინე |კ. მაყაშვილი]], [[კოტეტიშვილი, ვახტანგ |ვ. კოტეტიშვილი]], [[რუხაძე, ვარლამ|ვ. რუხაძე]], [[თავაძე, სოლომონ |ს. თავაძე]], [[ჭუმბაძე, არისტო|ა. ჭუმბაძე]] და სხვა. "კავშირის" გამოცემებში ("ლომისი", "ილიონი", "ხომალდი", "ქართული სიტყვა", "კავკასიონი", "ახალი კავკასიონი" და სხვა ჟურნალ-გაზეთები) ზოგჯერ თავს იჩენდა სოციალური მშენებლობის ამოცანებთან შეუთავსებელი შეხედულებები. იმ პერიოდის ლიტერატურულ ბრძოლებში "აკადემიური მწერლობის კავშირს" ეჭირა ყველაზე "მემარჯვენე", კონსერვატიული, ზოგ საკითხში კი ნაციონალისტური პოზიციაც, თუმცა ზოგიერთი მისი წარმომადგენელი, კერძოდ, [[კლდიაშვილი, დავით|დ. კლდიაშვილი]] და [[ბარნოვი, ვასილ|ვ. ბარნოვი]], თავიდანვე აღიარებდა საბჭოთა ხელისუფლებასთან ქართველ ინტელიგენციის აქტიური შემოქმედებითი თანამშრომლობის აუცილობლობას. 20-იანი წლების II ნახევარში სოციალურმა მშენებლობამ "აკადემიური მწერლობის კავშირის" წევრთა მსოფლმხედველობაში ღრმა ცვლილებები გამოიწვია. 30-იანი წლების დამდეგს "აკადემიური მწერლობის კავშირი" დაიშალა.
