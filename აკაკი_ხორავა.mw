'''აკაკი ალექსის ძე ხორავა'''  (* [[17 აპრილი]], [[29 აპრილი]], [[1895]], სოფ.[[ოჩხომური]], ახლანდელი [[ჩხოროწყუს რაიონი]]   ―       † [[23 ივნისი]], [[1972]], [[თბილისი]]), საბჭოთა ეპოქის :[[ქართველები
| ქართველი]] მსახიობი და პედაგოგი. ქართული საბჭოთა თეატრის ერთ-ერთი ფუძემდებელი, ყოფილი [[სსრკ | სსრკ-ის]] სახალხო არტისტი ([[1936]]). [[სკკპ | სკკპ-ის]] წევრი [[1939]] წლიდან.


[[1915]] წელს დაამთავრა ქუთაისის კლასიკური გიმნაზია. სწავლობდა [[კიევი | კიევისა]] ([[1915]]-[[1917]]) და თბილისის ([[1919]])უნივერსიტეტების სამედიცინო ფაკულტეტზე. მონაწილეობდა სცენისმოყვარეთა წარმოდგენებში, მათ შორის თბილისის მუშათა ცენტრალურ კლუბსა და სახალხო სახლში. [[1922]] წელს შევიდა [[ფაღავა, აკაკი | ა. ფაღავას]] თეატრალურ სტუდიაში. პროფეხიულ სცენაზე პირველად გამოვიდა [[1923]] წელს შოთა რუსთაველის სახელობის თეატრში (ხეცია, დადიანის "გეგეჭკორი"), სადაც სიცოცხლის ბოლომდე მოღვაწეობდა, [[1935]] წლიდან იყო მისი ერთ-ერთი ხელმძღვანელი, [[1949]]-[[1955]] დირექტორი.

ხორავა  რეალისტური თეატრალური ხელოვნების უდიდესი ოსტატია. მან მნიშვნელოვანი წვლილი შეიტანა ქართული და მთელი საბჭოთა თეატრის განვითარების საქმეში. ხორავას ხელოვნებაზე დიდი  გავლენა მოახდინეს [[მარჯანიშვილი, კონსტანტინე | კ.მარჯანიშვილმა]] და [[ახმეტელი, ალექსანდრე | ა.ახმეტელმა]]. საუკეთესო როლები: იოქანაანი ([[უალდი, ოსკარ ფინგალ ო′ ფლაერტი უილზ | უალდის]] "სალომე"), ანდუყაფარი ([[ერისთავი, გიორგი  | ერისთავის]] "გაყრა"), უსახელო ([[ტოლერი, ერნსტ | ტოლერის]] "კაცი-მასა"), ლაერტი ([[შექსპირი, უილიამ  | შექსპირის]] "ჰამლეტი"), ბერსენევი ([[ლავრენიოვი, ბორის | ლავრენიოვის]] "რღვევა"), ანზორი ([[შანშიაშვილი, სანდრო | შანშიაშვილის]] "ანზორი"), არგიშდი ([[დადიანი, შალვა | დადიანის]] "თეთნულდი"), კარლ მოორი ([[შილერი, იოჰან კრისტოფ ფრიდრიხ | შილერის]] "ყაჩაღები"), პლატონ კრეჩეტი (კ[[ორნეიჩუკი, ალექსანდრე | კორნეიჩუკის]] "პლატონ კრეჩეტი "), არსენა ([[შანშიაშვილი, სანდრო  | შანშიაშვილის]] "არსენა"), პედრო ([[მდივანი, გიორგი | მდივნის]] "ალკაზარი"), ოტელო ([[შექსპირი, უილიამ | შექსპირის]] "ოტელო", ეს როლი  საბჭოთა სამსახიობო ხელოვნების შედევრად ითვლება), ივანე მრისხანე (სოლოვიოვის "დიდი ხელმწიფე"), ოიდიპოსი ([[სოფოკლე | სოფოკლეს]] "ოიდიპოს მეფე"), სირანო ([[როსტანი, ედმონ | როსტანის]] "სირანო დე ბერჟერაკი"), ტარიელი ([[ქიაჩელი, ლეო | ქიაჩელის]] "ტარიელ გოლუა"), ბორის გოდუნოვი ([[პუშკინი, ალექსანდრე | პუშკინის]] "ბორის გოდუნოვი ") და სხვა.

ხორავა იყო გმირულ-რომანტიკული პლანის, დიდი ტრაგიკული პათოსის მსახიობი. გამოირჩეოდა იშვიათი გარეგნობით, მგზნებარე ტემპერამენტით, მდიდარი ხმით, განცდის სიმართლით, გმირული სულისკვეთებით, სცენური მომხიბვლელობით, გარდასახვის ოსტატობით, მასშტაბურობით. 

[[1924]] წლიდან იღებდნენ კინოში. როლებში: გიორგი სააკაძე ("გიორგი სააკაძე ", 1942-1943), სკანდერბეგი ("ალბანეთის დიადი მეომარი სკანდერბეგი", 1953), გიჟუა ("რაც გინახავს, ვეღარ ნახავ"!, 1965) და სხვა.

ხორავა ეწეოდა საზოგადოებრივ მოღვაწეობას. შოთა რუსთაველის სახელობის საქართველოს თეატრალური ინსტიტუტის ერთ-ერთი დამაარსებელი, იყო მისი დირექტორი (1939-[[1949]]) და პედაგოგი [[1939]] წლიდან ([[1947]] წლიდან [[პროფესორი]]); საქართველოს თეატრალური საზოგადოების ერთ-ერთი დამაარსებელი (1945), 1945-1947, 1957-1960 მისი თავმჯდომარე. სსრკ I-IV მოწვევის უმაღლესი საბჭოს დეპუტატი. ხუთგზის სსრკ სახელმწიფო პრემიის ლაურეატი (1941, 1943, 1946 - ორჯერ, 1951). [[1972]] წელს ხორავას სახელი მსახიობის სახლს (თბილისი). დაჯილდოებულია [[ლენინის ორდენი | 2 ლენინის ორდენით]],  [[შრომის წითელი დროშის ორდენი |2 შრომის წითელი დროშის ორდენით]],[[ წითელი ვარსკვლავის ორდენი | 2 წითელი ვარსკვლავის ორდენითა]] და მედლებით.


[[კატეგორია:ქართველები]]
[[კატეგორია:ქართველი მსახიობები]]
[[კატეგორია:დაბადებული 1895]]
[[კატეგორია:გარდაცვლილი  1972]]
