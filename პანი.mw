[[სურათი:Vrubel pan.jpg|thumb|150px|"პანი", [[ვრუბელი, მიხაილ|მიხეილ ვრუბელი]], [[ტრეტიაკოვის გალერეა (მოსკოვი)|ტრეტიაკოვის გალერეა]], 1899]]
'''პანი''' (''[[ბერძნ.]]'' Πάν), ტყეების და ჭალების არკადიელთა ღვთაება. [[ჰერმესი|ჰერმესის]] და დრიოფსის ქალიშვილის – [[დრიოპე|დრიოპეს]] ვაჟი.

სხვადასხვა მითები პანის მშობლებად ასახელებენ [[ზევსი|ზევსს]] და არკადიელ ფერიას – [[კალისტო|კალისტოს]], ჰერმესს და [[პენელოპე|პენელოპეს]], ზევსს და პენელოპეს. პანი ლეგენდის თანახმად დაიბადა თმით დაფარული, ჰქონდა თხის ჩლიქები, ცხვირი და კუდი, უცნაური შვილის ნახვით შეშინებულმა დედამ იგი დაბადებისთანავე მიატოვა, მაგრამ საცოდავი ყრმა ჰერმესმა შეიბრალა და [[ოლიმპო|ოლიმპოზე]] წაიყვანა. ბავშვის დანახვაზე ღმერთებმა გულიანად იცინეს, მან ყველა მათგანში სიბრალული და სიყვარული დაიმსახურა, თავიანთთან დაიტოვეს და პანი უწოდეს. ბერძნულში "პან" ნიშნავს ყველას. (ბერძნების აზრით მას ყველა ღმერთის სიყვარულის გამო ეწოდეა პანი). ზოგი მეცნიერი ფიქრობს, რომ ეს სახელწოდება ინდოევროპული Pa-დან (რაც ნიშნავს მწყემსს) მომდინარეობს.

[[სურათი:Pan and Daphnis.jpg|thumb|left|150px|პანი ასწავლის დაფნისს ფლეიტაზე დაკვრას]]
ბერძნების წარმოდგენით პანი მხიარული ღმერთია, იგი დაეხეტება მთებსა და ტყეებში, ცეკვავს ფერიებთან ერთად, უკრავს თავისსავე გამოგონილ სალამურზე. პანს ზოგჯერ რატომღაც განცალკევებაც უყვარს ხოლმე და არ მოსწონს როდესაც მყუდროებას ურღვევენ. როდესაც ამ დროს მასთან ვინმე მივა, პანი საშინელ ყვირილს ატეხავს და სიმყუდროვის დამრღვევს ე.წ. "პანიკურ შიშს" მოჰგვრის (აქედან პანიკა). ძველი ბერძნების წარმოდგენით მას შეუძლია გააქციოს შეიარაღებული მეომრებიც კი, რის გამოც ზოგიერთი ლეგენდის თანახმად პანი ომში დამხმარე ღვთაებათ მიაჩნდათ. ბერძნებს პანის ჩარევის შედეგი ეგონათ სალამინთან და მარათონთან მოპოვებული დიდი გამარჯვება. არსებობს გადმოცემა სელენესა და პანის მეგობრობის შესახებ. სელენეს გადმოცემის თანახმად, ძალიან უყვარდა, როდესაც პანი სალამურზე უკრავდა. პანის შესახებ ერთ–ერთი ლეგენდა გვიამბობს, რომ თურმე პანს უყვარდა ფერია სირინგა, ეს უკანასკნელი მას არ თანაუგრძნობდა და მისგან თავის დაღწევის მიზნით სირინგა მდინარე ლადონში დაიმალა და იქ ლერწმად გადაიქცა. გაწბილებულმა პანმა მოჭრა ერთი ლერწამი, მისგან სალამური გააკეთა და ნაღვლიან მელოდიებს აჟღერებდა. მოგვიანებით პანმა სხვებსაც ასწავლა სალამურის გაკეთება და მასზე დაკვრა.

ფერია [[ექო|ექოსაგან]] პანს შეეძინა ქალიშვილი იინგა. პანს მიუძღვნეს გამოქვაბული [[აკროპოლისი|აკროპოლისში]]. ათენელები ყოველწლიურად იხდიდნენ პანისადმი მიძღვნილ ზეიმებს. არსებობს ლეგენდა, რომლის მიხედვითაც პანს ჰქონდა წინასწარმეტყველების ნიჭი და სწორედ მან შეასწავლა წინასწარმეტყველობა [[აპოლონი|აპოლონს]]. პანის მთავარი სამლოცველოები იყო: [[არკადია|არკადიაში]], ტრეზენსა და ოროპაში. მას სწირავდნენ მუხას და ფიჭვს, აგრეთვე ძროხებს, თხებს, ბატკნებს, თაფლს, რძეს, ყურძენს და სხვა. საერთო ბერძნული რელიგიის ჩამოყალიბების შემდეგ პანი [[დიონისე|დიონისეს]] ერთ–ერთ თანამგზავრად მიიჩნიეს, რის გამოც დროთა განმავლობაში პანს საკუთარი ნიშნები დაეკარგდა და მისი სახელიც განზოგადდა. იყო გავრცელებული ვერსია, რომ დიონისეს ჰყავდა რამოდენიმე პანი.

მისტიკოსების შრომების მიხედვით პანი ერთიანი სამყაროს სიმბოლოდ მიაჩნდათ, მისი ფლეიტის ხმა კი – ციური სხეულების მოძრაობის შედეგად გამოცემულ ხმად.

გარეგნული შესახედაობისა და ზოგიერთი სხვა ნიშნის მიხედვით პანს ხშირად "აიგიპანსაც" უწოდებდნენ, რაც "თხის მწყემსს" ნიშნავს. აიგიპანთან რაღაც საერთო უნდა ჰქონდეს ოჩოპინტრეს (ამ სიტვყის პირველი ნაწილი "ვაცს" აღნიშნავს, მეორე კი გაურკვეველია). რომში პანის კულტი ადგილობრივ ღვთაებათა კულტს შეერწყო.

[[კატეგორია:ბერძნული მითოლოგია]]

[[bg:Пан]]
[[ca:Pan]]
[[da:Pan]]
[[de:Pan (Mythologie)]]
[[el:Πάνας]]
[[en:Pan (mythology)]]
[[eo:Pajno]]
[[es:Pan (mitología)]]
[[et:Paan]]
[[fi:Pan]]
[[fr:Pan (mythologie)]]
[[gl:Pan (deus)]]
[[he:פאן]]
[[hu:Pán]]
[[it:Pan]]
[[ja:パン (ギリシア神話)]]
[[lt:Panas (mitologija)]]
[[nl:Pan (god)]]
[[no:Pan (mytologi)]]
[[pl:Pan]]
[[pt:Pan (mitologia)]]
[[ro:Pan (mitologie)]]
[[ru:Пан (мифология)]]
[[simple:Pan]]
[[sl:Faunus]]
[[sr:Пан]]
[[sv:Pan]]
[[tr:Pan (mitoloji)]]
[[uk:Пан]]
[[zh:潘 (希腊神话)]]
