[[სურათი:Ritsa.jpg|thumb|250px|რიწა]]
'''რიწის ტბა''' (აფხ.: Риҵа) მდებარეობს [[ბიჭვინთა|ბიჭვინთის]] ჩრდილოეთით, [[აფხაზეთში]], [[საქართველო]], [[კავკასიონი|კავკასიის]] მთებს შორის მოქცეული წარმტაცი [[ტბა|ტბაა]] გარშემორტყმული შერეული მთიური ტყეებითა და სუბალპური მდელოებით. ტბის წყალი ცივი და მტკნარია. მის გარშემო მთების სიმაღლე მერყეობს 2200-3500 მ შორის. ტბის გარშემო წიწვოვან ნაძვთა მრავალი ნაირსახეობა ხარობს, ზოგი მათგანის სიმაღლე 70 მეტრს აღწევს. ტბაში ექვსი მდინარე ჩაედინება და ერთი (მდ. ლუფშარა) გამოედინება.

1930 წელს შეიქმნა [[რიწის ბუნებრივი ნაკრძალი]] (16.289 ჰა) ტბისა და მისი შემოგარენის ბუნების დასაცავად. ზღვიდან ამომავალი სატრანსპორტო გზა 1936 წელს დაიგო. ტბა მნიშვნელოვანი ტურისტული ღირშესანიშნაობა იყო საბჭოთა პერიოდში. 

რიწა ერთ-ერთი ყველაზე ღრმა ტბაა საქართველოში (116 მ) და მდიდარია [[კალმახი|კალმახით]]. საშუალო წლიური ტემპერატურა ტბის მიდამოებში 7,8  °C (იანვარში -1.1°C, აგვისტოში 17.8°C). საშუალო წლიური ნალექი დაახ. 2000-2200 მმ-ია. ზამთარი დროგამოშვებით თოვლიანია.

[[სტალინი|იოსებ სტალინს]] ტბის მიდამოებში საზაფხულო აგარაკი ჰქონდა.

==რესურსები ინტერნეტში==
*[http://gallery.internews.ru/album12 სურათები]]
*[http://enrin.grida.no/htmls/georgia/soegeor/english/biodiv/reserves/ritsa.htm საქართველოს გეოინფორმაციის ცენტრი]

[[კატეგორია:საქართველოს ტბები]]
[[კატეგორია:საქართველოს ნაკრძალები]]
