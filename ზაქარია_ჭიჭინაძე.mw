'''ზაქარია ეგნატეს ძე ჭიჭინაძე''' (* [[1854]], [[თბილისი]]   ―     †  [[27 დეკემბერი]], [[1931]], იქვე), [[ქართველები | ქართველი]] საზოგადო მოღვაწე, გამომცემელი, ლიტერატურისა და ისტორიის მკვლევარ-პოპულარიზატორი. 

იყო თვითნასწავლი. იდეური მიმართულებით ხალხოსანი. გამოაქვეყნა [[ოუენი, რობერტ | ოუენის]], [[ფურიე , ფრანსუა მარი შარლ | ფურიეს]], [[პრუდონი, პიერ ჟოზეფ | პრუდონის]], [[ლასალი, ფერდინანდ | ლასალისა]] და [[ბლანი, ლუი |  ბლანის]] ბიოგრაფიები, დაწერა ნეკროლოგი  [[მარქსი, კარლ | კ. მარქსზე]]. ავრცელებდა არალეგალურ სოციალისტურ ლიტერატურას, ხელმძღვანელობდა მუშა-ხელოსანთა წრეს. მეორედ გამოსცა [[ბროსე, მარი ფელისიტე| ბროსე]]-[[ჩუბინაშვილი, დავით | ჩუბინაშვილისეული]] [["ქართლის ცხოვრება"]] ([[1913]], ორ ნაწილად), "პარიზის ქრონიკა" ([[1910]]), გამოაქვეყნა საქართველოში ბატონყმობის ფაქტობრივი მდგომარეობის მასალები (დოკუმენტები). გამოცემები არ იყო კრიტიკული, მაგრამ აკმაყოფილებდა ისტორიულ-დოკუმენტური ძეგლების პოპულარიზაციის ინტერესებს. ამავე ინტერესებს ემსახურებოდა ჭიჭინაძის მრავალრიცხოვანი (120-ზე მეტი) ნარკვევი და წერილი საქართველოს პოლიტიკური, სოციალური, ეკონომიკურისა და კულტურის ისტორიის საკითხებზე.

დიდი დამსახურება მიუძღვის ჭიჭინაძეს ქართულ ხელნაწერთა შეგროვებასა და წიგნების გავრცელებაში, განსაკუთრებით აჭარასა და სამხრეთ საქართველოში.
დასაფლავებულია [[პანთეონი (მთაწმინდა) | მთაწმინდის პანთეონში]].
