'''"სსრ კავშირის შეიარაღებულ ძალებში სამშობლოს სამსახურისათვის"''',  სამხედრო [[ორდენი]], რომელიც დაწესდა სსრკ უმაღლესი საბჭოს პრეზიდიუმის [[1974]] წლის 28 ოქტომბრის ბრძანებულებით. აჯილდოებდნენ საბჭოთა არმიის, სამხედრო-საზღვაო ფლოტის, სასაზღვრო და შინაგანი ჯარების სამხედრო მოსამსახურეებს საბრძოლო და პოლიტიკურ მომზადებაში მიღწეული წარმატებებისათვის, ჯარების მაღალი საბრძოლო მზადყოფნისა და ახალი საბრძოლო ტექნიკის ათვისებისათვის, აგრეთვე სამშობლოს წინაშე სხვა დამსახურებისათვის. ორდენი 3 ხარისხისაა. ორდენის ნიშანი ამოზნექილი 8-ქიმიანი ვარსკვლავია, დამზადებულია ვერცხლისაგან. I და II ხარისხის ორდენები ნაწილობრივ მოოქრულია. ატარებენ მკერდის მარჯვენა მხარეს, [[წითელი ვარსკვლავის ორდენი | წითელი ვარსკვლავის ორდენის]] შემდეგ.



[[კატეგორია: სსრკ-ის ორდენები]]
[[კატეგორია: სამხედრო ორდენები]]
[[კატეგორია: სსრკ-ის ორდენები]]
