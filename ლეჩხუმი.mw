'''ლეჩხუმი''' [[საქართველო|საქართველოს]] ისტორიულ-გეოგრაფიული მხარეა. იგი მოიცავს მდინარეების [[რიონი|რიონისა]] და [[ცხენისწყალი|ცხენისწყლის]] შუაწელის გასწვრივ მდებარე ტერიტორიას და მდინარე [[ლაჯანური|ლაჯანურის]] მთელ ხეობას. ლეჩხუმს დასავლეთით საზღვრავს [[რაჭა]], დასავლეთით - [[სამეგრელო]], ჩრდილოეთით - [[ქვემო სვანეთი]], სამხრეთით - [[იმერეთი]].


ისტორიულად ლეჩხუმი ცნობილი იყო თაკვერის სახელით, რომელსაც ბიზანტიელები სკვიმნიას უწოდებდნენ. [[VIII]] საუკუნის ბოლოს რაჭა-ლეჩხუმი ერთიან საერისთავოდ ჩამოყალიბდა, შემდეგ [[იმერეთის სამეფო|იმერეთის სამეფოს]] ნაწილი იყო, ბოლოს [[სამეგრელოს სამთავრო|სამეგრელოს სამთავროს]] ეკუთვნოდა. ერთ პერიოდში ლეჩხუმი ქვემო სვანეთთან ერთად ერთ მაზრაში იყო გაერთიანებული. ლეჩხუმის თავადები იყვნენ [[გელოვანები|გელოვანთა]], [[ახვლედიანები|ახვლედიანთა]] და [[ჩიქვანები|ჩიქვანთა]] საგვარეულოდან. 


ამჟამად ლეჩხუმი ძირითადად [[რაჭა-ლეჩხუმის და ქვემო სვანეთის მხარე|რაჭა-ლეჩხუმის და ქვემო სვანეთის მხარის]] [[ცაგერის რაიონი|ცაგერის რაიონში]] შედის.



[[კატეგორია:საქართველოს ისტორიულ-გეოგრაფიული მხარეები]]
