'''თვე''', [[დრო | დროის ]] შუალედი, რომელიც დაკავშირებულია [[დედამიწა | დედამიწის]] გარშემო [[მთვარე | მთვარის]] გარემოქცევასთან. თვე შეიძლება იყოს [[სინოდური თვე | სინოდური]] (მთვარის ფაზების ცვლის პერიოდი ანუ დროის შუალედი ორ მომდევნო სავსემთვარეობას ან ახალმთვარეობას შორის), [[სიდერული თვე |  სიდერული]] (ვარსკვლავიერი) - ვარსკვლავიურ ცაზე დედამიწის ირგვლივ მთვარის ერთი სრული გარემოქცევის პერიოდი (ეს თვე სინოდურ თვეზე უფრო ხანმოკლეა), აგრეთვე  [[ტროპიკული თვე | ტროპიკული]], [[ანომალისტური თვე | ანომალისტური]] და [[დრაკონული თვე | დრაკონული]], რომლებიც ეტოლებიან დროის შუალედებს შესაბამისად ერთსა და იმავე გრძედზე, პერიგეუმსა და ორბიტის ერთსა და იმავე კვანძზე მთვარის ორ თანამიმდევრულ გავლას შორის. ამას გარდა, თვეს უწოდებენ კალენდარულ სისტემებში შემავალ დროის ერთეულს. [[გრიგორიანული კალენდარი |  გრიგორიანული კალენდრით]] თვის ხანგრძლივობაა 28-31 [[დღე-ღამე]], ამასთან იგი არ არის მთვარის ფაზების ცვლასთან შეთანხმებული.
