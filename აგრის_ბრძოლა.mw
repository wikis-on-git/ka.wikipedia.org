'''აგრის ბრძოლა 1751''', ქართლ-კახეთის მხედრობის ბრძოლა ჭარ-ბელაქნისა და შაქის გაერთიანებულ ლაშქართან მდ. აგრისწყლის (აგრაჩაი, ალაზნის შენაკადი, ახლანდელი აზერბაიჯანი) მიდამოებში. [[1751]] წელის იანვარში [[თეიმურაზ II|თეიმურაზ II-მ]] და [[ერეკლე II|ერეკლე II-მ]] გაილაშქრეს დაღესტნელ მოთარეშეთა მთავარი პლაცდარმის - ჭარ-ბელაქნის ე. წ. [[უბატონო თემები|უბატონო თემების]] დასამორჩილებლად. ქართველთა ლაშქარს ახლდა ჰანჯელთა და საქართველოში მცხოვრებ მაჰმადიანთა ([[ელი|ელები]]) რაზმებიც. 

ქართველთა მოკავშირე იყო შაქის ხანი [[აჯი-ჩალაბი|აჯი-ჩალაბიც]], რომელიც შემდეგ ჭარელ ლეკებს მიემხრო. ლაშქრობის ბედი 11 თებერვლის ბრძოლამ გადაწყვიტა. ქართველთა მეწინავე ლაშქარმა (ქიზიყისა და სომხით-საბარათიანოს რაზმები) მტრის ცენტრი გაარღვია, მაგრამ დიდძალი ქვეითი ლაშქრით ჩასაფრებული აჯი-ჩალაბი მოულოდნელად დაესხა თავს ქართველთა მარცხენა ფრთას, რომელშიც [[ქსნის საერისთავო|ქსნისა]] და [[არაგვის საერისთავო|არაგვის საერისთავოების]] რაზმები შედიოდა. ქართველთა ლაშქრის მაჰმადიანური ნაწილი უბრძოლველად უკუიქცა. ქართველები დამარცხდნენ. [[ერეკლე II]] [[თავადი|თავადმა]] [[ბებურიშვილი, პაპა|პაპა ბებურიშვილმა]] და გლეხმა [[ბოსტაშვილი, დავით|დავით ბოსტაშვილმა]] გადაარჩინეს განსაცდელს.


[[კატეგორია:საქართველოს ბრძოლები]]
