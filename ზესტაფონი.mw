ქალაქი [[საქართველო|საქართველოში]], [[ზესტაფონის რაიონი|ზესტაფონის რაიონის]] ადმინისტრაციული ცენტრი, [[1921]] წლამდე ყვირილა ეწოდებოდა. მდებარეობს [[კოლხეთის დაბლობი|კოლხეთის დაბლობზე]], მდინარე [[ყვირილა|ყვირილის]] ორივე ნაპირზე, ზღვის დონიდან 160 მ სიმაღლეზე. წყაროებში პირველად მოიხსენიება XVI საუკუნის 60-იან წლებში. სახელწოდება “ზესტაფონი”, გადმოცემის თანახმად, მომდინარეობს ზედა ფონისაგან (მდ. ყვირილაზე). XIX საუკუნის 20-იან წლებში აქ იყო კაზაკთა ჯარის პოსტი - ყვირილის პოსტი და ზესტაფონსაც ყვირილა დაერქვა. [[თბილისი]]-[[ფოთი|ფოთის]] რკინიგზის გაყვანის შემდეგ აქ ვაგზლის შენობა ააშენეს, იმატა მოსახლეობამ. ქალაქად გამოცხადდა [[1926]] წელს. მოსახლეობა 24,2 ათასი ([[2002]] წ.). ზესტაფონში არის სამრეწველო საწარმოები (აღსანიშნავია ფეროშენადნობთა ქარხანა), ჯანდაცვის, განათლებისა და კულტურის დაწესებულებები (თეატრი, მხარეთმცოდნეობის მუზეუმი). ზესტაფონში არის [[მარგვეთის ეპარქია|მარგვეთის ეპარქიის]] კათედრა და რეზიდენცია.

[[კატეგორია:საქართველოს ქალაქები]]
