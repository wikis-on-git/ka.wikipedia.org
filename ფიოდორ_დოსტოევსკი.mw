[[სურათი:Dostoevsky 1872.jpg|thumb|right|თედორე მიხეილის ძე დოსტოევსკი]]
'''თედორე მიხეილის ძე დოსტოევსკი''' ([[რუსული ენა|''რუს.'']]Фёдор Михайлович Достоевский) (* [[30 ოქტომბერი]], [[11 ნოემბერი]], [[1821]], [[მოსკოვი]]  ―       †  [[28 იანვარი]], [[9 თებერვალი]], [[1881]], [[პეტერბურგი]]), [[რუსები|რუსი]] მწერალი.


== ბიოგრაფია ==

დაიბადა ექიმის ოჯახში. დაამთავრა პეტერბურგის სამხედრო-საინჟინრო სასწავლებელი ([[1843]]). მსახურობდა საინჟინრო დეპარტამენტის სამხაზველოში. მალე თავი დაანება სამსახურს. პირველივე ნაწარმოებმა ("საბრალო ადამიანები", გამოქვეყნდა 1846) გაუთქვა სახელი და მოწინავე რუს მწერალთა რიგში ჩააყენა. შემდგომ ზედიზედ გამოვიდა მოთხრობები "ორეული" (1846), "დიასახლისი" (1847), "თეთრი ღამეები" (1848), "ნეტოჩკა ნეზვავანოვა" (1849).

ამ პერიოდში დოსტოევსკის მსოფლმხედველობა ვითარდებოდა [[ბელინსკი, ბესარიონ|ბელინსკისა]] და დასავლეთ-ევროპის სოციალისტ-უტოპისტთა, განსაკუთრებით, [[ფურიე, ფრანსუა მარი შარლ|შ.ფურიეს]] იდეების ზეგავლენით.[[ 1847]] წელს დოსტოევსკი შევიდა [[პეტრაშეველები|პეტრაშეველთა]] რევოლუციურ წრეში, ერთ-ერთ სხდომაზე წაიკითხა ბელინსკის წერილი [[გოგოლი, ნიკოლოზ|გოგოლისადმი]]. [[1849]] წელს სხვა პეტრაშეველებთან ერთად დააპატიმრეს და სიკვდილი მიუსაჯეს, რაც განაჩენის აღსრულებამდე უკანასკნელ წელს ციმბირის კატორღით შეუცვალეს. კატორღის შემდეგ დოსტოევსკი სალდათად გაამწესეს და მხოლოდ [[1859]] წელს დართეს ცენტრალურ [[რუსეთი|რუსეთში]] დაბრუნების ნება. 

ამ პერიოდში გამოქვეყნდა მისი თხზულებანი "ბიძის სიზმარი" (1859), "სოფელი სტეპანჩიკოვი და მისი მცხოვრებნი" (1859), რომანი "დამცირებულნი და შეურაცხყოფილნი" (1861). კატორღის ცხოვრებას ასახავს იმ პერიოდის ყველაზე მნიშვნელოვანი ნაწარმოები "ბარათები მკვდარი სახლიდან" (1861-1862). ციმბირში ფიზიკური და ზნეობრივი ტანჯვის ათმა წელმა ვერ გატეხა დოსტოევსკი, ვერ ჩაუკლა რწმენა ადამიანისადმი, პირიქით, გაუმძაფრა სოციალური უსამართლობის წინააღმდეგ ბრძოლის სურვილი. ამავე წლებმა განაპირობა მისი ტრაგიკული მსოფლმხედველობითი წინააღმდეგობანი: რევოლუციური სიტუაციის პირობებში დოსტოევსკი გამოდიოდა რევოლუციურ-დემოკრატიული პროგრამის წინააღმდეგ, იგი უარყოფდა "წმინდა ხელოვნების" თეორიას, მაგრამ ილაშქრებდა ესთეტიკური [[უტილიტარიზმი|უტილიტარიზმის]] წინააღმდეგ, ეკამათებოდა [[დობროლიუბოვი, ნიკოლოზ|დობროლიუბოვს]], რომელსაც მისი აზრით, ეს უტილიტარიზმი ახასიათებდა. 

დოსტოევსკი მძაფრად აკრიტიკებდა ბატონყმური რუსეთის წესწყობილებას, ასახავდა თავადაზნაურთა კლასის გახრწნას, ექსპლუატაციას, ახალი კაპიტალისტური ფორმების ზრდას. იგი ამტკიცებდა, რომ განვირების "განსაკუთრებული" გზა რუსეთს საშუალებას მისცემს აიცდინოს რევოლუციური ამბოხებანი, რამაც ევროპაში კაპიტალიზმის სასტიკი კანონები დაამკვიდრა. რუსეთის საგანგებო როლი საყოველთაო ბედნიერების დამკვიდრებაში, მისი აზრით, უნდა აღსრულებულიყო მხოლოდ ნიადაგს მოწყვეტილი თავადაზნაურობის ხალხთან  დაახლოების, მონარქიისა და მართლმადიდებელი ეკლესიის ხელმძღვანელობით, ყველა წოდების გაერთიანების გზით. დოსტოევსკის მიხედვით, ეთიკური ნორმების გამარჯვება შესაძლებელია მხოლოდ რელიგიის საფუძვლებზე ინდივიდის ზნეობრივი სრულყოფით. 

ეს  შეხედულებანი მის მრავალ მაწარმოებში აისახა. დოსტოევსკის მთავარი რომანებია "დანაშაული და სასჯელი" (1866), "იდიოტი" (1868), "ეშმაკნი" (1871-1872), "ყმაწვილი" (1875), "ძმები კარამაზოვები" (1879-1880).

დოსტოევსკი ჟურნალისტურ და პუბლიცისტურ მოღვაწეობასაც ეწეოდა, ძმასთან ერთად გამოსცემდა ჟურნალებს "ვრემია" (1861-1863), "ეპოხა" (1864-1865). რედაქტორობდა რეაქციულ გაზეთ-ჟურნალს "გრაჟდანინ" (1873-1874), მეჭდავდა "მწერლის დღიურს", რომელშიც პუბლიცისტურ წერილებთან ერთად აქვეყნებდა მხატვრულ ნაწარმოებებსაც. 

დოსტოევსკის შემოქმედების ფსიქოლოგიური, ზნეობრივი, პოლიტიკური და ფილოსოფიური პრობლემები ორგანულ ურთიერთკავშირშია და არეკლავს სინამდვილისა და საზოგადოებრივ აზრის წინააღმდეგობას რუსეთსა და დასავლეთ ევროპაში სოციალური ურთიერთობათა ნგრევისა და მწვავე ცვლის პერიოდში. ადამიანის ტანჯვის ასახვა დოსტოევსკის შემოქმედებაში გამსჭვალულია ჭეშმარიტი ჰუმანიზმითა და ანტიბურჟუაზიული პათოსით. ტრაგედია პიროვნებისა, რომლის ადამიქნური ღირსება შებღალულია უსამართლო საზოგადოების მკაცრი კანონებით, სიმბოლურ განზოგადებას აღწევს ცხოვრებისაგან გათელილი მარმელადოვის აღსარებაში ("დანაშაული და სასჯელი"), ანასტასია ფილიპოვნას ყიდვა-გაყიდვის სცენაში ("იდიოტი"), ყმაწვილი დოლგორუკოვის მისწრაფებაში - გახდეს "თანამედროვე როტშილდი" ("ყმაწვილი").

დოსტოევსკიმ შექმნა მაღალმხატვრულ პერსონაჟთა გალერეა, კარიერისტებით დაწყებული და მაღალი "იდეოლოგებით" დამთავრებული.
{{ესკიზი}}   
[[კატეგორია:რუსები]]
[[კატეგორია:რუსი მწერლები]]
[[კატეგორია:მწერლები]]
[[კატეგორია:დაბადებული  1821]] 
[[კატეგორია:გარდაცვლილი  1881]]

[[ar:فيودور دوستويفسكي]]
[[bg:Фьодор Достоевски]]
[[bs:Fjodor Dostojevski]]
[[ca:Fiodor Dostoievski]]
[[cs:Fjodor Michajlovič Dostojevskij]]
[[da:Fjodor Mikhajlovitj Dostojevskij]]
[[de:Fjodor Michailowitsch Dostojewski]]
[[el:Φιοντόρ Ντοστογιέφσκι]]
[[en:Fyodor Dostoevsky]]
[[eo:Fjodor Dostojevskij]]
[[es:Fiódor Dostoievski]]
[[et:Fjodor Dostojevski]]
[[eu:Fjodor Dostojevsky]]
[[fa:فئودور داستایوسکی]]
[[fi:Fjodor Dostojevski]]
[[fr:Fedor Dostoïevski]]
[[he:פיודור מיכאילוביץ' דוסטויבסקי]]
[[hr:Fjodor Dostojevski]]
[[hu:Fjodor Mihajlovics Dosztojevszkij]]
[[id:Fyodor Dostoyevsky]]
[[io:Fyodor Dostoyevski]]
[[it:Fëdor Mikhailovič Dostoevskij]]
[[ja:フョードル・ドストエフスキー]]
[[ko:표도르 도스토옙스키]]
[[lt:Fiodoras Dostojevskis]]
[[lv:Fjodors Dostojevskis]]
[[mk:Фјодор Достоевски]]
[[nl:Fjodor Dostojevski]]
[[no:Fjodor Dostojevskij]]
[[pl:Fiodor Dostojewski]]
[[pt:Fiódor Dostoiévski]]
[[ro:Fiodor Dostoievski]]
[[ru:Достоевский, Фёдор Михайлович]]
[[scn:Fëdor Mikhailovič Dostoevskij]]
[[sk:Fiodor Michajlovič Dostojevskij]]
[[sl:Fjodor Mihajlovič Dostojevski]]
[[sr:Фјодор Михајлович Достојевски]]
[[sv:Fjodor Dostojevskij]]
[[tl:Fëdor Dostoevskij]]
[[tr:Fyodor Mikailoviç Dostoyevski]]
[[uk:Достоєвський Федір Михайлович]]
[[vi:Fyodor Mikhailovich Dostoevsky]]
[[wa:Fyodor Mixhaylovitch Dostoyevskiy]]
[[zh:费奥多尔·陀思妥耶夫斯基]]
