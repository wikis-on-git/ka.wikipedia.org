'''ბორჯომის რაიონი''' - ადმინისტრაციული რაიონი [[სამცხე-ჯავახეთის მხარე|სამცხე-ჯავახეთის მხარეში]]. ისტორიული დასახელებაა [[თორი]]. რაიონის ტერიტორია [[1917]] წლამდე  ტფილისის გუბერნიის გორის მაზრაში შედიოდა, 1917-30 წლებში - გორის ოლქში, [[1930]] წლიდან ცალკე რაიონია, 1963-66 წლებში ჩართული იყო ხაშურის რაიონის შემადგენლობაში. 

==ბუნება==
რაიონის ტერიტორია მოიცავს მცირე კავკასიონის ნაწილს, თრიალეთის ქედის დასავლეთ და მესხეთის ქედის აღმოსავლეთ დაბოლოებებს, უჭირავს ე.წ. თორის ქვაბული და ბორჯომის ხეობა. ტერიტორია - 1189 კვ.კმ., მათ შორის სასოფლო-სამეურნეო სავარგულებს უკავია 440 კვ.კმ. რაიონის ტერიტორიაზე მიედინება მდინარეები [[მტკვარი]], [[ბორჯომულა]], [[გუჯარეთისწყალი]]. რაიონში ბევრი ტბაა: [[ტაბაწყური]], [[კახისი]], [[წეროს ტბა]] და სხვა. მთავარი წიაღისეული სიმდიდრეა ბორჯომის ფართოდ ცნობილი მინერალური სამკურნალო წყალი. აქ არის ასევე სამშენებლო ქვები - ანდეზიტი, ბაზალტი და პემზა.

==მოსახლეობა==
მოსახლეობის რიცხოვნობა - 32 ათასი კაცი; სიმჭიდროვე - 27 კაცი კვ.კმ-ზე. რაიონში 42 დასახლებული პუნქტია: 1 ქალაქი, 4 დაბა და 37 სოფელი. 

==მმართველობა==
რაიონის ადგილობრივი თვითმმართველობის უმაღლესი ორგანოა რაიონის საკრებულო, აღმასრულებელი ორგანო - რაიონის გამგეობა. მმართველობის ადმინისტრაციული ერთეულებია:

*''ქალაქის საკრებულო'' - 1: [[ბორჯომი]];
*''დაბის საკრებულო'' - 3: ახალდაბა, ბაკურიანი, წაღვერი;
*''თემის საკრებულო'' - 6: ბალანთის, დვირის, ტაბაწყურის, ტაძრისის, ტბის, ყვიბისის;
*''სოფლის საკრებულო'' - 1: ციხისჯვარი.

==ეკონომიკა==
მრეწველობის წამყვანი დარგია მინერალური წყლების ჩამოსხმა, არის ადგილობრივი მნიშვნელობის სხვა საწარმოები. სოფლის მეურნეობაში მთავარია მეხილეობა და მეცხოველეობა. ბორჯომის რაიონი ცნობილია თავისი საკურორტო მეურნეობით, სამთო-კლიმატური და ბალნეოლოგიური კურორტებით: ბორჯომი, წაღვერი, ცემი, ტბა, ლიბანი, ციხისჯვარი, ბაკურიანი.

==კულტურა==
რაიონში 33 სახელმწიფო ზოგადსაგანმანათლებლო სკოლაა, 3 საშუალო პროფესიული სასწავლებელი, 35 ბიბლიოთეკა, 1 თეატრი (სახალხო თეატრი 1959 წლიდან) და 1 მუზეუმი (მხარეთმცოდნეობის). 

==ღირშესანიშნაობანი==
რაიონის ტერიტორიაზე ძველი ქართული ხუროთმოძღვრების მრავალი ძეგლია: ნეძვის ბაზილიკა (IX ს.), სამონასტრო ანსამბლები ტიმოთესუბანში, ლიკანში და ჩითახევში, ციხესიმაგრეთა ნანგრევები - გოგიას ციხე, პეტრეს ციხე და სხვა.


{{სამცხე-ჯავახეთი}}
[[კატეგორია:სამცხე-ჯავახეთის მხარე]]
