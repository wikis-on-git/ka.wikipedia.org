[[სურათი:William-Adolphe Bouguereau (1825-1905) - The Youth of Bacchus (1884).jpg|thumb|300px|ბახუსის ყმაწვილები - ორგია, [[ბუჟერო, უილიამ|უილიამ ბუჟეროს]] ნახატი (1884).]] 
'''ბაკქანალია''' (აცრ '''ვაკხანალია''') იყო რომაული ღმერთი [[ბახუსი|ბახუსის]] ველური და მისტიური [[ფესტივალი]]. შემოვიდა რა [[რომი|რომში]] ქვემო [[იტალია|იტალიიდან]] [[ეტრიურია|ეტრურიის]] გავლით (დ. ძვ.წ. 200), ბაკქანალია საიდუმლოდ ტარდებოდა და მას მხოლოდ ქალები ესწრებოდნენ; გრძელდებოდა სამი დღის განმავლობაში ყოველწლიურად სიმილას ველზე, ავნეტინის მთასთან. შემდგომში, ფესტივალზე დასწრების უფლება მამაკაცებსაც მიეცათ და დღესასწაული თვეში უკვე ხუთჯერ ტარდებოდა. [[ტიტუს ლივიუსი|ტიტუს ლივიუსის]] (აცრ ''ლივი'') თანამხმად ეს ბახუსის კულტის ლიდერად პაკულა ანიას ყოფნის პერიოდში მოხდა, თუმცა ზოგიერთი ისტორიკოსი მიიჩნევს, რომ მამაკაცები ცერემონიალში ადრეც მონაწილებდნენ. 

ლივის ცნობით, კულტის სწრაფმა გავრცელებამ, რომლის დროსაც ყველანაირი სახის კრიმინალი და პოლიტიკური კონსპირაციები ისახებოდა, განაპირობა ძვ.წ. 186 წელს სენატის გადაწყვეტილების მიღება - ე.წ. (ლათ.) Senatus consultum de Bacchanalibus, რომელიც [[აპულია|აპულიაში]] (სამხრეთ იტალია) [[1640]] წელს ნაპოვნ ბრიჯაოს ტაბლოზეა აღბეჭდილი (ამჟამად ინახება ვენის საიმპერატორო მუზეუმში). ამ გადაწყვეტილების მიხედვით ბაკქანალია აკრძალულ იქნა სრულიად იტალიაში გარდა განსაკუთრებული შემთხვევებისა, რომლის ნებართვა მხოლოდ სენატს შეეძლო გაეცა. თუმცა მიუხედავად მკაცრი სასჯელისა ბაკქანალიის ტრადიციამ კიდევ დიდ ხანს გასტანა სამხრეთ იტალიაში.

თანამედროვე სქოლასტები ლივის გადმოცემებს ეჭვქვეშ აყნებენ და მიიჩნევენ, რომ სენატი ბაკქანთა წინააღმდეგ სამი მიზეზის გამო გამოვიდა: (პირველი) კულტში ლიდერები ქალები იყვნენ, რომაული ტრადიციების საწინააღმდეგოდ; (მეორე) კულტის წევრები ასევე იყვნენ მონები და ღარიბები, რომლებიც კლასობრივი სისტემის გადაგდებას გეგმავდნენ; (მესამე) ერიხ გრუენის თეორიის მიხედვით, ამგვარი ღრეობები წინ სწევდა ზოგიერთი გენერალის პოპულარობას, რაც საფრთხეს წარმოადგენდა სენატის კოლექტიური ავტორიტეტისთვის.

მას შემდეგ ეს სიტყვა თანამდეროვე ტერმინოლოგიაში ზოგადად გამოიყენება თავაწყვეტილი ღრეობისა და განუკითხაობის აღსანიშნავად.

[[კატეგორია:რომაული დღესასწაულები]]

[[de:Bacchanalien]]
[[en:Bacchanalia]]
[[eo:Bakanalo]]
[[es:Bacanal]]
[[fr:Bacchanales]]
[[lt:Bakchanalija]]
[[nl:Bacchanalia]]
[[sr:Баханалије]]
[[sv:Backanal]]
