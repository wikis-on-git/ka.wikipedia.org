[[სურათი:Cntower2.jpg|thumb|300px|ტორონტოს ტელეანძა ონტარიოს ტბიდან.]]
'''ტორონტოს ტელეანძა''', ასევე '''კანადის ეროვნული ტელეანძა''' (CN Tower) ყველაზე მაღალი ცალკე მდგომი სტრუქტურაა მსოფლიოში, 553,33 მეტრი სიმაღლით. მდებარეობს [[ტორონტო|ტორონტოში]], [[ონტარიო]], [[კანადა]] და ქალაქის სიმბოლოდ ითვლება (გეოგრ. კოორდ. 43°38′33.24″N, 79°23′13.7″W). მას ყოველწლიურად ორ მილიონზე მეტი დამთვალიერებელი ჰყავს.

ტორონტოს ტელეანძის მშენებლობა 1973 წლის 6 თებერვალს დაიწყო ''კანადის ნაციონალური რკინიგზის'' მიერ, რომელსაც მძლავრი ტელე-რადიო საკომუნიკაციო პლატფორმა სჭირდებოდა დიდ ტორონტოს რეგიონში, და ასევე ნაწილობრივ კანადის ინდუსტრიის სიმძლავრის დემონსტრირებისთვის. პროექტის ჯგუფის მთავარი წევრები იყვნენ კომპანიები NCK Engineering როგორც სტრუქტურის ინჟინრები; John Andrews Architects; Webb, Zerafa, Menkes, Housden Architects; Foundation Building Construction და Canron (აღმოსავლეთის სტრუქტურის განყოფილება).

[[სურათი:Cntower unfinished.jpg|thumb|left|ტორონტოს ტელეანძა მშენებლობის პროცესში, 1976.]]
პროექტზე მუშაობა დღე-ღამის განმავლობაში განუწყვეტლივ მიმდინარეობდა (შაბათ-კვირის გარდა) დაახ. 40 თვის განმავლობაში 1.537 მუშის მიერ და საბოლოოდ [[1976]] წლის [[26 ივნისი|26 ივნისს]] გაიხსნა. სტრუქტურის მოკლეტალღოვანი მიმღებები შორეული სიგნალებისთვის 338 მეტრზეა დამონტაჟებული, ხოლო ტრანსმისიის ანტენა კი ანძის თავზეა მოთავსებული. მშენებლობა დაახ. $300 მილიონი [[კანადური დოლარი]] ($260 მილიონი აშშ-ის დოლარი 2005 წლის კურსით) დაჯდა და თვითღერებულება ამოღებულ იქნა 15 წელიწადში.

ლითონის კიბე 1.776 საფეხურით აღწევს სკაი-პოდის დონემდე (447 მ/147 სართული) და ყველაზე მაღალი ლითონის კიბეა დედამიწაზე. ეს კიბე მხოლოდ ავარიულ შემთხვევაში გამოყენების მიზნით არის დამონტაჟებული და საზოგადოებისთვის დახურულია, წელიწადში ორჯერ საქველმოქმედო მიზნებით ჩატარებული კიბეზე ასვლის ღონისძიებების გამონაკლისის გარდა. საშუალო ამსვლელი კიბის თავთან მიღწევას დაახ. 30 წუთს ანდომებს, ხოლო ყველაზე სწრაფი ამსვლელის რეკორდი დღემდე იყო 7 წუთი და 52 წამი.

[[სურათი:CNTowerLookingStraightUp.JPG|thumb|ტორონტოს ტელეანძა მის ფერხთით.]]
ტელეანძის სათაურში აკრონიმი CN პროექტის წამომწყები კანადის ნაციონალური რკინიგზის (Canadian National Railway) აღმნიშვნელია. 1995 წლის პრივატიზაციის შემდეგ ანძა კანადის მიწათა კომპანიის (Canada Lands Company) საკუთრება გახდა. თუმცა ტორონტოს მოქალაქეების სურვილით ანძას ძველი სახელი დარჩა და ამჟამად აკრონიმი CN ოფიციალურად "კანადის ეროვნულს" ნიშნავს.

342 მეტრის ნიშნულზე შემინული სართული და პანორამის ღია სათვალთვალო ტერასა მდებარეობს. 346 მეტრის ნიშნულზე კი "ჰორაიზონს კაფეა" და დახურული სათვალთვალო დარბაზია. 360 მეტრის სიმაღლეზე მბრუნავი რესტორანი "360" მდებარეობს, რემელიც სრულ ბრუნს ყოველ 72 წუთში ასრულებს.

სკაი-პოდი (Sky Pod) მცირე დახურული პლატფორმაა 447 მ. სიმაღლეზე და მსოფლიოში ყველაზე მაღალი საზოგადოებრივი პანორამული სათვალთვალო დეკია. აქედან მოწმენდილ ამინდში ხედვადობა 120 კმ-ს აღწევს და [[ონტარიო (ტბა)|ონტარიოს]] ტბის გაღმა აშშ-ის ტერიტორიაზე მდებარე ქ. [[როჩესტერი|როჩესტერის]] სილუეტის დანახვა შეიძლება.

==შედარებები==
1995 წელს ამერიკის სამოქალაქო ინჟინერთა საზოგადოებამ ტორონტოს ტელეანძა თანამედროვე შვიდ საოცრებათაგან ერთ-ერთად დაასახელა. ის ეკუთვნის უდიდესი კოშკების მსოფლიო ფედერაციას. 1996 წელს გინესის რეკორდების წიგნმა ის მსოფლიოს უმაღლეს შენობად და ცალკე მდგომ სტრუქტურად" დაასახელა და ნაგებობა დღემდე ინარჩუნებს ამ ტიტულს.

არსებობს სხვა უფრო მაღალი სტრუქტურები, თუმცა მათ ცალკე მდოგომი ნაგებობის სტატუსი არა აქვთ. გამონაკლისია [[პეტრონიუსის ტაუერი]] (ნავთობ პლატფორმა), რომელიც 645 მეტრისაა და უმაღლესი ცალკე მდგომი სტრუქტურაა, თუმცა მისი თავის გარდა ის მთლიანად წყალქვეშაა. [[ბურჯ დუბაი]], რომელიც 2008 წელს უნდა დასრულდეს, შენობის დეველოპერთა მტკიცებით, ტორონტოს ტელეანძას გაუსწრებს სიმაღლით.

==საინტერესო ფაქტები==
*ტორონტოს ტელეანძა 20 მეტრით მაღალია მოსკოვის [[ოსტანკინოს ტელეანძა|ოსტანკინოს ტელეანძაზე]].
*ტორონტოს ტელეანძას წელიწადში მეხი 76-ჯერ ეცემა.
*ტორონტოს ტელეანძის ქარწინაღობა 420კმ/სთ-ია.
*მისი ლიფტები 22კმ/სთ სიჩქარით მოძრაობს და 58 წამი სჭირდება "ლუქაუტ" სათვალთვალო პლატფორმაზე ასასვლელად.
*ტორონტოს ტელეანძა თითქმის ორჯერ მაღალია [[ეიფელის კოშკი|ეიფელის კოშკზე]].
*120 მილი/სთ-ში ქარის პირობებში ანძა 1.07 მეტრით იხრება ანტენის თავთან, 0,46 მ-ით სკაიპოდთან, და 22,9 სმ-ით მთავარ სათვალთვალო დეკთან.
*ტორონტოს ტელეანძას შეუძლია გაუძლოს 8,5 მაგნიტუდის მიწისძვრას ([[რიხტერის შკალა|რიხტერის შკალით]]).
*1979 წელს ორ მუშას როიალის კიბით ანძის ზემო პლატფორმაზე ატანაში 7,5 საათი დასჭირდა.


[[კატეგორია:ცალკე მდგომი სტრუქტურები]]
[[კატეგორია:მსოფლიოს უმაღლესი სტრუქტურები]]
[[კატეგორია:ტორონტო]]

[[de:CN Tower]]
[[en:CN Tower]]
[[es:Torre CN]]
[[fa:برج ملی کانادا]]
[[fi:CN Tower]]
[[fr:Tour CN]]
[[he:מגדל סי אן]]
[[id:Menara CN]]
[[io:Turmo nacionala di Kanada]]
[[ja:CNタワー]]
[[nl:CN Tower]]
[[pl:CN Tower]]
[[pt:Torre CN]]
[[sv:CN Tower]]
[[ta:சி.என் கோபுரம்]]
[[vi:Tháp CN]]
[[zh:加拿大国家电视塔]]
