'''საქართველოს საზოგადოებრივ საქმეთა ინსტიტუტი''' ('''გიპა''', ინგ. Georgian Institute of Public Affairs) დაარსდა [[თბილისი|თბილისში]] [[1994]] წელს საქართველოს მთავრობისა და [[აშშ-ის სახელმწიფო მმართველობის ეროვნული აკადემია|აშშ-ის სახელმწიფო მმართველობის ეროვნული აკადემიის]] ერთობლივი პროექტის საფუძველზე. სწორედ ამ სკოლის ბაზაზე დაფუძნდა შემდგომში ინსტიტუტი.

პროექტის განხორციელებაში განსაკუთრებული როლი შეასრულა [[აშშ-ის საინფორმაციო სააგენტო|აშშ-ის საინფორმაციო სააგენტომ]] თბილისში, რომელმაც ბუდაპეშტის ადგილობრივი მმართველობისა და საჯარო სამსახურის ინსტიტუტთან და ვაშინგტონში ევრაზიის ფონდთან ერთად პირველ ეტაპზე დააფინანსა ინსტიტუტი. ინსტიტუტი თავდაპირველად განთავსებული იყო [[საქართველოს ტექნიკური უნივერსიტეტი|საქართველოს ტექნიკური უნივერსიტეტის]] შენობაში.

სასწავლო პროცესი ინსტიტუტში 1995 წელს დაიწყო. პირველ ეტაპზე სახელმწიფო მმართველობის მაგისტრის დიპლომი გადაეცემოდა წელიწადში 30-მდე კურსდამთავრებულს, დღეს კი სამაგისტრო პროგრამების კურსდამთავრებულთა საერთო რიცხვი წელიწადში 150-ს მიუახლოვდა. არსებობის 11 წლის მანძილზე საზოგადოებრივ საქმეთა ინსტიტუტში განათლება 400-მდე ახალგაზრდამ მიიღო.

სახელმწიფო მმართველობის სკოლის მიზანია განათლების მიცემა მომავალი სახელმწიფო მოხელეებისათვის და საქართველოს ხელისუფლების უზრუნველყოფა პროფესიონალებით, რომლებიც დანერგავენ დემოკრატიული მმართველობის პრაქტიკას, გაატარებენ რეფორმებს და დააჩქარებენ გარდამავალ პერიოდს.

სახელმწიფო მმართველობის სკოლაში 4 სამაგისტრო პროგრამაა: 
*სახელმწიფო მმართველობის პროგრამა
* ადგილობრივი მმართველობისა და თვითმმართველობის პროგრამა (2002-დან)
* განგრძობითი სწავლების პროგრამა (2003-დან)
* საერთაშორისო პოლიტიკის პროგრამა (2005-დან)

==რესურსები ინტერნეტში==
*[http://www.gipa.ge/ გიპას ვებ-გვერდი]
*[http://www.bsj.ge/ ბროსეს ქუჩის გაზეთი]

[[კატეგორია:საქართველოს უმაღლესი სასწავლებლები]]
