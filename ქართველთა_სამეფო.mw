'''ტაო-კლარჯეთის სამეფო''' - ფეოდალური პოლიტიკური ერთეული სამხრეთ-დასავლეთ [[საქართველო|საქართველოში]], [[809]] წელს შექმნა [[ქართლი|ქართლის]] ერისმთავარმა, [[ბაგრატიონები|ბაგრატიონთა]] სამეფო დინასტიის დამაარსებელმა [[აშოტ I|აშოტ I-მა]]. მან აღადგინა ციხე-სიმაგრე და ქალაქი [[არტანუჯი]], რომელიც სამეფოს ცენტრი გახდა. ბაგრატიონებმა, რომლებიც იმხანად ეყრდნობოდნენ [[ბიზანტია|ბიზანტიელთა]] მხარდაჭერას, სწრაფად გააფართოვეს თავისი სამფლობელოები და დაიწყეს საქართველოს გათავისუფლება [[არაბები|არაბთა]] ბატონობისაგან. [[888]] წელს [[ადარნასე II|ადარნასე II-მ]] "ქართველთა მეფის" ტიტული მიიღო, ხოლო სამეფოს "ქართველთა სამეფო" ეწოდა. სამეფოში დიდი აღმშენებლობითი საქმიანობა მიმდინარეობდა, გაფართოვდა ეკლესია-მონასტრების ქსელი. საქართველოს გაერთიანებული სამეფოს შექმნის თარიღად ითვლება [[978]] წელი, როდესაც "ქართველთა სამეფოს" (ე.ი. აღმოსავლეთ საქართველოს) თანამპყრობელმა [[ბაგრატ III|ბაგრატ III-მ]] მიიღო აფხაზეთის სამეფოს (დასავლეთ საქართველოს) ტახტი. ამის შემდეგ ბაგრატი განაგრძობდა ერთიანი სამეფოს გარეთ დარჩენილი ქართული მიწების შემოერთებას: [[1001]] წელს მან [[კლარჯეთი]] შემოიერთა, ხოლო [[1008]] წელს, მამის, [[გურგენ II|გურგენ II-ის]]  გარდაცვალების შემდეგ, - [[ტაო]]. 


[[კატეგორია:საქართველოს სამეფო-სამთავროები]]
