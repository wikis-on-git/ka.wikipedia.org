'''დავით რევაზის ძე ორბელიანი''' († [[1796]]), საორბელოს უფროსი, ქართლის მეფის [[სახლთუხუცესი]] [[1768]]-იდან, მეწინავე [[სადროშო|სადროშოს]] [[სარდალი]] [[1772]] წლიდან. ცოლად ჰყავდა [[ერეკლე II|ერეკლე II-ის]] ასული თამარი. თავი გამოიჩინა [[ასპინძის ბრძოლა 1770|ასპინძის ბრძოლაში]]. მაგრამ შემდეგ განხეთქილება ჩამოვარდა ერეკლე II-სა და ორბელიანს შორია. ერთხანს ერეკლე II-მ სახლთუხუცესობაც ჩამოართვა. ორბელიანი ახლო მეგობარი იყო [[ბესიკი|ბესიკისა]], რომელმაც სიყვარულით აღსავსე ლექსები უძღვნა მას, ხოლო პოემაში "ასპინძისათვის" შეაქო ასპინძის ბრძოლაში მისი ვაჟკაცობა. დიპლომატიური მისიით რამდენჯერმე იყო სპარსეთში, საიდანაც ჩამოიტანა "ყარამანიანის" ხელნაწერი და [[1762]]-[[1774]] წლებში ქართულად თარგმნა. თხზავდა ლექსებსაც.




[[კატეგორია:ქართველები]]
[[კატეგორია:გარდაცვლილი 1796]]
