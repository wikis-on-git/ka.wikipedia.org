[[სურათი:280px-Haussperling.jpg|thumb|right|სახლის ბეღურა (Passer domesticus)]]
'''ბეღურასნაირნი''' (Passeriformes), [[ფრინველები|ფრინველების]] რიგი. აერთიანებს 5000-ზე მეტ სახეობას, რომლებიც გავრცელებულია მთელ მსოფლიოში. [[საქართველო|საქართველოში]] გვხვდება 140 სახეობა. ბეღურასნაირნი  მცირე და საშუალო ზომის ფრინველებია. სხეულის სიგრძე 9,5 სმ-იდან ([[ნარჩიტა]]) 65 სმ-მდეა([[ყორანი]]). ზოგი პატარა მენექტრის წონა 3-4 გრამს აღწევს, ყოლო ყველაზე დიდი ზომის ბეღურასნაირნთა (ყორნის) წონა 1100-1600 გრამამდე. ბეღურასნაირნთა რიგი იყოფა 4 ქვერიგად: [[განიერნისკარტები]] (Eurylaimi) გავრცელებული არიან აფრიკასა და სამხრეთ აზიაში. აქვთ მოკლე და განიერი ნისკარტი, ძირითადად მწერებით იკვებებიან. ცნობილია 14 სახეობა, რომლებიც ერთიანდება რკანისკარტასებრთა ოჯახში; მყვირალა ანუ [[ერთხმიანი ბეღურები]] (Clamatores) უმთავრესად სამხრეთ ამერიკაში გვხვდება, არის ჩრდილო ამერიკაშიც. ცნობილია 100-მეტი სახეობა, რომლებიც ერთიანდება 12 ოჯახში; [[ნახევარადმგალობელეი ბეღურები]] (Menurae) ავსტრალიაში ბინადრობენ, აერთიანებს 1 ოჯახის 4 სახეობას, მათგან ყველაზე მეტად ცნობილია [[კუდქნარა]]; [[მგალობელი ბეღურები]] (Oscines) გავრცელებულია მთელ მსოფლიოში. მათ რთული აგებულების ქვედა ხორხის საბგერი აპარატი აქვსთ. ცნობილია 4000-ზე მეტი სახეობა, რომლებიც ერთიანდებიან 49 ოჯახში. 

ბეღურასნაირნთა შორის არიან მობინადრე, მომთაბარე და მიმოფრენი სახეობები. უმრავლესობა ცხოვრობს ტყეებსა და ბუჩქნარებში, ზოგი ველებზე. ბეღურასნაირნი განეკუთვნებიან [[ბარტყოვანი ფრინველები|ბარტყოვან ფრინველებს]]. დებენ 1-16, უმეტესად კი 4-6 კვერცხს. კრუხობა გრძელდება 11-14 დღე, თუმცა ყორანი კრუხობს 20 დღეს, ხოლო კუდქნარა 45 დღეს. სქესობრივ სიმწიფეს აღწევენ დაახლოებით ერთი წლის ასაკში. ბეღურასნაირნთა უმრავლესობას მავნე მწერების მოსპობით სასოფლო მეურნეობისათვის სარგებლობა მოაქვს.
 
[[კატეგორია:ფრინველები]]

[[bg:Врабчоподобни]]
[[cs:Pěvci]]
[[da:Spurvefugle]]
[[de:Sperlingsvögel]]
[[en:Passerine]]
[[eo:Paseroformaj birdoj]]
[[es:Passeriformes]]
[[et:Värvulised]]
[[fi:Varpuslinnut]]
[[fr:Passériformes]]
[[fy:Moskeftigen]]
[[he:ציפורי שיר]]
[[hr:Vrapčarke]]
[[it:Passeriformes]]
[[ja:スズメ目]]
[[ko:참새목]]
[[lb:Spatzevullen]]
[[li:Zaankveugel]]
[[lt:Žvirbliniai paukščiai]]
[[nl:Zangvogels]]
[[no:Spurvefugler]]
[[pl:Wróblowe]]
[[pt:Passeriformes]]
[[ru:Воробьинообразные]]
[[sl:Pevci]]
[[sv:Tättingar]]
[[zh:雀形目]]
