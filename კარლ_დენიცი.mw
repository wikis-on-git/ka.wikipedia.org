[[სურათი:KarlDönitz.jpg|thumb|150px|გროსადმირალი კარლ დიონიცი]]
'''დიონიცი, კარლ''' (''[[გერმანული ენა |გერმ.]] Karl Dönitz'') ( * [[16 სექტემბერი]] [[1891]], გრიუნაუ ([[ბერლინი]]), [[გერმანია]]; † [[24 დეკემბერი]] [[1980]], აუმიულე ([[ჰამბურგი]]), [[გერმანია]] ) - [[გერმანელები  | გერმანელი]] სახელმწიფო და სამხედრო მოღვაწე, [[გროსადმირალი]], [[მესამე რაიხი|მესამე რაიხის]] სამხედრო საზღვაო ძალების ''(Kriegsmarine)'' მთავარსარდალი [[მეორე მსოფლიო ომი|მეორე მსოფლიო ომში]], ჰიტლერის სიკვდილის შემდგეგ მისი მემკვიდრე [[რაიხსპრეზიდენტი|რაიხსპრეზიდენტისა]] და [[ვერმახტი|ვერმახტის]] უმაღლესი მთავარსარდლის პოსტზე [[1945]] წლის მაისში.



==დასაწყისი==
[[1910]] წლის [[1 აპრილი|1 აპრილს]] დიონიცი გერმანიის საიმპერიო საზღვაო ფლოტის კადეტი გახდა. სასწავლო პრაქტიკა მან კრეისერ «ჰერთა»-ზე და [[ფლენსბურგი|ფლენსბურგის]] საზღვაო სკოლაში გაიარა. [[1912]] წლის [[1 ოქტომბერი|1 ოქტომბერს]] იგი გამწესებულ იქნა კრეისერ «ბრესლაუ»-ზე ამსახუროს, რომელიც ხმელთაშუა ზღვაში ცურავდა. [[1913]] წელს მას [[ლეიტენანტი|ლეიტენანტის]] სამხედრო წოდება მიენიჭა.

* 01.04.1910-31.03.1911 - პირველადი პრაქტიკა კრეისერ «ჰერთა»-ზე
* 01.04.1911-30.09.1912 - საზღვაო სკოლა და სპეცპრაქტიკა


==პირველი მსოფლიო ომი ==
[[პმო|პირველი მსოფლიო ომის]] დაწყებას დიონიცი მცირე ზომის კრეისერ «ბრესლაუ»-ზე შეხვდა. კრეისერი ფორმალურად [[თურქეთი|თურქეთის]] მიერ იყო ნაყიდი, მისი დროშის ქვეშ ცურავდა »მიდილი»-ს სახელით და იბრძოდა [[რუსეთი|რუსეთის]] ფლოტის წინააღმდეგ შავ ზღვაში.

[[1916]] წელს დიონიცს [[ობერლეიტენანტი|ობერლეიტენანტის]] სამხედრო წოდება მიენიჭა და მას შემდეგ რაც კრეისერი «ბრესლაუ/მიდილი» შესაკეთებლად პორტში იქნა სტაციონირებული იგი ერთ-ერთი აეროპორტის მმართველად იქნა გამწესებული დარდანელის ფრონტზე. სწორედ აქ ჩაეწერა იგი მოხალისედ ახლადშექმნილ წყალქვეშა ნავების მეზღვაურთა შემადგენლობაში. შესაბამისი სამხედრო განათლების მიღების შემდეგ [[1918]] წლის თებერვალში იგი „U39“-ზე ზედამხედველ ოფიცრად იქნა დანიშნული. მალე დიონიცი „UC25“-ის კომანდანტად დაინიშნა, ხოლო [[1918]] წლის [[5 სექტემბერი|5 სექტემბრიდან]] მეთაურობდა „UB68“-ს. ამ წყალქვეშა ნავით იგი [[ინგლისი|ინგლისელებს]] ებრძოდა ხმელთაშუა ზღვაში. ერთ-ერთი რეიდის დროს დიონიცის წყალქვეშა ნავი ინგლისი ფლოტის გემების მიერ იქნა ჩაძირული და ის და მისი მებრძოლები ტყვედ ჩავარდნენ. 

ტყვეობაში ჩავრდნამდე სამსახურის პერიოდში დიონიცი მიხვდა, რომ გერმანული სამხედრო სტრატეგია გამოეყენებინათ წყალქვეშა ნავები მხოლოდ და მხოლოდ გემების დამცავ-გამცილებელ ერთეულებად არაეფექტური იყო. ამიტომ [[1919]] წლიდან, როცა ის გაათავისუფლეს ტყვეობიდან, იგი წყალქვეშა ნავების სამხედრო შესაძლებლობების თეორიულ შემუშავებას შეუდგა.

* 01.10.1912-11.09.1916 - კრეისერი »ბრესლაუ/მიდილი»
* 12.09.1916-00.12.1916 - სამხედრო აეროპორტი »სან-სტეფანო» და »დარდანელი»
* 00.12.1916-16.01.1917 - წყალქვეშა ნავის მეთაურის საგანმაათლებლო კურსი
* 17.01.1917-28.02.1918 - „U39“-ის ზედამხედველი ოფიცერი
* 01.03.1918-04.09.1918 - „UC27“-ის კომენდანტი
* 05.09.1918-04.10.1918 –„UB68“-ის მეთაური


==მშვიდობიანობის დრო==
მსოფლიო ომის შემდეგ დიონიცი [[რაიხსმარინე|რაიხსმარინეს]] რიგებში შევიდა და [[1919]] ივლისში გადაიგზავნა ბალტიის ზღვის ფლოტის შტაბში სამუშაოდ. [[1920]] წლის მარტიდან იგი მეთაურობდა სხვადასხვა წყალქვეშა ნავს. [[1921]] წლის [[1 იანვარი|1 იანვარს]] დიონიცს მიენიჭა [[კაპიტან-ლეიტენანტი|კაპიტან-ლეიტენანტის]] წოდება.

[[1923]]  წლიდან იგი საზღვაო თავდაცვის განოფილებაში მუშაობდა, ვიდრე [[1927]] წელს კრეისერ „ნიმფე“-ს ნავიგაციის ოფიცრად არ დაინიშნა. [[1928]]-[[1933]] წლებში დიონიცი სხვადასხვა წყალქვეშა ნავების ფლოტილიას სარდლობდა. [[1928]] წლის [[1 ნოემბერი|1 ნოემბერს]] იგი [[კორვეტენკაპიტანი]] გახდა, ხოლო [[1933]] წლის [[1 ოქტომბერი|1 ოქტომბერს]] მას [[ფრეგატენკაპიტანი|ფრეგატენკაპიტანის]] წოდება მიენიჭა.

[[1934]] წლის სექტემბერში იგი დაინიშნა კრეისერ „ემდენ“-ის კომენდანტად და [[1935]] წელს იგი სამხრეთ-აღმოსავლეთ აზიაში მრავალთვიან საწვრთნელ ექსპედიციაში გაიგზავნა. ექსპედიციიდან დაბრუნების შემდეგ ადმირალმა [[რედერი, ერიხ|ერიხ რედერმა]] დიონიცი წყალქვეშა ნავების წარმოების ხელმძღვანელად დანიშნა. იმავე წლის [[27 სექტემბერი|27 სექტემბერს]] იგი წყალქვეშა ნავების ფლოტილია „ვედინგენი“-ს სარდლად დაინიშნა და [[1 ოქტომბერი|1 ოქტომბერს]] [[საზღვაო კაპიტანი|საზღვაო კაპიტნის]] წოდება მიენიჭა. 

[[1936]] წლის [[1 იანვარი|1 იანვარს]] მისი თანამდებობის სახელი შეიცვალა და ამიერიდან იგი „წყალქვეშა ნავების ფიურერად“ იწოდებოდა. [[1939]] წლის [[28 იანვარი|28 იანვარს]] დიონიცს [[კომოდორო|კომოოდორის]] სამხედრო წოდება მიენიჭა.


* 05.10.1918-15.07.1919 - სამხედრო ტყვეობა
* 16.07.1919-13.03.1920 - სამხედრო პორტის შტაბსოფიცერი
* 14.03.1920-19.04.1920 - ტორპედო-ხომალლდის „V5“ მეთაური
* 20.04.1920-14.03.1923 - ტორპედო-ხომალლდების „T 157“ და „G8“ მეთაური
* 20.03.1923-02.11.1923 - ტორპედოებისა და ნაღმთმცოდნეობის ინსპექტორი, რეფერანტი და ადიუტანტი 
* 03.11.1924-02.10.1927 - საზღვაო თავდაცვის განყოფილების რეფერანტი
* 03.10.1927-16.12.1927 - სასწავლო პრაქტიკა კრეისერ „ნიმფე“-ზე
* 17.12.1927-23.09.1928 - კრეისერ „ნიმფე“-ს ნაციგაციის ოფიცერი
* 24.09.1928-29.09.1930 - ტორპედო-ხომალდების მე-4 ნახევარფლოტილიის შეფი
* 30.09.1930-09.09.1934 - ჩრდილოეთ ზღვის საზღვაო შტაბის 1-ლი საადმირალო შტაბსოფიცერი
* 29.09.1934-21.09.1935 – კრეისერ “ემდენი”-ის კომენდანტი
* 27.09.1935-13.10.1936 - წყალქვეშა ნავების ფლოტილია „ვედინგენი“-ის შეფი
* 01.01.1936-16.10.1939 - წყალქვეშა ნავების ფლოტის სარდალი

==მეორე მსოფლიო ომი==
[[მმო|მეორე მსოფლიო ომის]] დაწყებიდან ერთ თვეში [[1939]] წლის [[1 ოქტომბერი|1 ოქტომბერს]] კარლ დიონიცს [[კონტრ-ადმირალი|კონტრ-ადმირალის]] წოდება მიენიჭა, ხოლო [[17 ოქტომბერი|17 ოქტომბერს]] მის თანამდებობას სახელი შეეცვალა და ამიერიდან იწოდებოდა «წყალქვეშა ნავების მთავარსარდად». [[1935]]-[[1938]] წლების პოლიტიკური კრიზისის დროს დიონიცმა წამოაყენა სამხედრო დოქტრინა „მესამედი ნაწილი“, რომლის მიხედვითაც ინგლისის სავაჭრო გემების წინააღმდეგ ეფექტური ბრძოლისათვის საჭირო იყო 300-მდე წყალქვეშა ნავის აგება. აქედან 100 წყალქვესა ნავი ფრონტის ხაზზე უნდა ყოფილიყო, მაშინ როცა 100 ნავი გერმანიის ნავსადგურებიდან ფრონტის ხაზისაკენ გზაზე იქნებოდა და 100 უკან დასაბრუნებელ გზაზე. [[1939]] წლის [[1 მარტი|1 მარტს]] „ც-გეგმის“ მიხედვით გადაწყდა 149 წყალქვესა ნავის მშენებლობა.

დიონიცის დავალებით წყალქვეშა ნავების შემადგენლობა სპეციალურ სამხედრო განათლებას იღებდა ჯგუფური ბრძოლის ტაქტიკის შესახებ. მას სურდა რომ ინგლური გემების მასობრივი შემადგენლობისთვის გერმანული წყალქვეშა ნავები ასევე მასობრივ შემადგენლობით დაეპირისპირებინა. ამ გეგმას მიიღო „მგლების ხროვის ტაქტიკის“ ([[გერმ.]]: Wolfsrudeltaktik) სახელი.

მართალია საზღვაო ომი წყალქვეშა ნავების მცირე შემადგენლობით (სულ 57 ნავი, აქედან 37 იყო ატლანტის ოკეანეში ცურვისათვის გამოსადეგი) დაიწყო, მაგრამ დიონიცის ამ ტატქიკურმა სვლამ შესაბამისი შედეგი გამოიღო. ჰიტლერი იმედოვნებდა სანამ [[სსრკ]]-ს წინააღმდეგ ომს დაიწყებდა მანამ მოეღო ბოლო ზღვაზე ინგლისის ფლოტის ბატონობისათვის და ამ უკანასკნელთან ზავი დაედო. [[ჩერჩილი, უინსტონ|უინსტონ ჩერჩილმა]] გერმანიის საზავო შეთავაზება უარყო და აქედან გამომდინარე ჰიტლერს ინგლისის დამარცხების 2 გზაღა დარჩა:


* სახმელეთო ჯარების გადახსმა ბრითანეთის კუნძულზე
* ბრიტანეთისთვის ყველა საზღვაო სასიცოცხლო არტერიის გადაჭრა.


ბრიტანეთის კუნძულზე გადასხდომა (ოპერაცია «[[ზეელიოვე (ოპერაცია)|ზეელიოვე]]») გენშტაბის და ადმირალიტეტის შემადგენლობის უმრავლესობას, მათ შორის დიონიცსაც,  უშედეგოდ მიაჩნდა. დიონიცი უფრო მეორე იდეას უჭერდა მხარს, რომლის მიხედვითაც ინგლისი სსრკ-ს დამარცხების შემდეგ თვითონ დაყრიდა იარაღს. წყალქვეშა ნავების წარმატებული ოპერაციების შედეგად [[1940]] წლის [[1 სექტემბერი|1 სექტემბერს]] დიონიცს [[ვიცე-ადმირალი|ვიცე-ადმირალის]], ხოლო [[1942]] წლის [[14 მარტი|14 მარტს]] [[ადმირალი|ადმირალის]] სამხედრო წოდება მიენიჭა.

[[1943]] წლის [[31 იანვარი|31 იანვარს]] კარლ დიონიცს [[გროსადმირალი|გროსადმირალის]] წოდება მიენიჭა და «[[კრიგსმარინე|კრიგსმარინეს]]» მთავარსარდლად დაინიშნა. ამ პოსტზე მან შეცვალა გროსადმირალ [[რედერი, ერიხ|ერიხ რედერი]], რომელიც ჰიტლერთან საზღვაო ომის სტრატეგიის შესახებ უთანხმობის გამო თავისი სურვილით გადადგა. მიუხედავად ახალი თანამდებობისა დიონიცმა წყალქვეშა ნავების სარდლის პოსტი არ დატოვა და საზღვაო ომის წარმოების მთავარი აქცენტი სწორედ ამ ერთეულზე გადაიტანა. 

ამასობაში მოკავშირეებმა მოახერხეს ხელში ჩაეგდოთ გერმანელთა დასაშიფრი მანქანა “[[ენიგმა (საშიფრი მანქანა)|ენიგმა]]” და «კრიგსმარინეს» ყველა დეპეშა-კოდ-ინფორმაციას დაუყოვნებლივ იგებდნენ. რამაც მათ საშუალება მისცათ წარმატებით ეომათ გერმანული წყალქვეშა ნავების წინააღმდეგ ატლანტის ოკეანეში. მიუხედავად ამისა დიონიცი განაგრძობდა წყალქვეშა ომს, რომლის შეწყვეტა მისი აზრით მოკავშირეებს საშუალებას მისცემდა თავი მოეყარათ დიდი სამხედრო შენაერთებისათვის და მეორე ფრონტი გაეხსნათ. 

ამ კამიკაძე-ტაქტიკამ დიდი მსხვერპლი მოუტანა გერმანიის წყალქვეშა ფლოტს - 41.000 მეზღავურიდან მეორე მსოფლიო ომის დასასრულს მხოლოდ 27.000 მოესწრო. დაღუპულ მატროსთა შორის იყვნენ კარლ დიონიცის ვაჟები, პეტერი და კლაუს დიონიცებიც. 68 თვის განმავლობაში მიმდინარე შეუწყვეტელ წყალქვესა ომში ჩაძირულ იქნა 781 გერმანული წყალქვეშა ნავი. აქედან 632 მოკავშირეებმა ჩაძირეს,მათ შორის 500 მარტო ინგლისურმა ან ინგლისელთა მიერ კონტროლირებულმა საბრძოლო შენაერთებმა. პროცენტულად ასეთი დიდი დანაკლისი არცერთ საბრძოლო შენაერთს არ ჰქონია. არც გერმანულ და არც მოკავშირეთა მხარეზე.

* 17.10.1939-30.01.1943 - წყალქვეშა ნავების ფლოტის სარდალი.
* 30.01.1943-30.04.1945 - «კრიგსმარინეს» მთავარსარდალი.
* 17.04.1945-30.04.1945 - ამასთანავე «ვერმახტის» ჩრდილოეთის ფრონტის მთავარსარდალი.
* 01.05.1945-დან - «ვერმახტის» მთავარსარდალი.

[[შპეერი, ალბერტ (უფროსი)|ალბერტ შპეერი]] თავის მოგონებებში იხსენებს, რომ [[1945]] წლის თებერვალში ერთ-ერთ თათბირზე დიონიცმა შექმნილ ვითარებაზე თქვა: “მე აქ მხოლოდ ფლოტს წარმოვადგენ. სხვა დანარჩენი ჩემი საქმე არაა. ფიურერმა იცის რასაც აკეთებს.”


კაპიტულაციის აქტი მომდევნო დღეს «ვერმახტის» უმაღლესი მთავარსარდლობის, «[[ჰეერი|ჰეერის]]», «[[ლუფტვაფე|ლუფტვაფეს]]» და «[[კრიგსმარინე|კრიგსმარინეს]]» მთავარსარდლების მიერ უნდა ყოფილიყო რატიფიცირებული. ამიტომაც, ამჯერად საბჭოთა ჯარების უმაღლეს შტაბში [[კარლსჰორსტი|ბერლინ-კარლსჰორსტში]] [[8 მაისი|8]]-[[9 მაისი|9 მაისის]] ღამით გერმანიის კაპიტულაციის დოკუმენტს ხელი მოაწერეს დიონიცის მიერ უფლებამოსილმა [[გენერალ-ფელდმარშალი|გენერალ-ფელდმარშალმა]] [[კაიტელი, ვილჰელმ|ვილჰელმ კაიტელმა]], გენერალ-ადმირალმა [[ფრიდებურგი, ჰანს-გეორგ ფონ|ჰანს-გეორგ ფონ ფრიდებურგმა]] და [[გენერალ-პოლკოვნიკი|გენერალ-პოლკოვნიკმა]] [[შტუმპფი, ჰანს-იურგენ|ჰანს-იურგენ შტუმპფმა]].

==ომის შემდგომი პერიოდი==
დიონიცის მთავრობის არსებობამ კაპიტულაციის შემდეგ აზრი დაკარგა. [[1945]] წლის [[23 მაისი|23 მაისს]] დიონიცი და მთელი რაიხის მთავრობა, ისევე როგორც «[[ვერმახტი|ვერმახტის]]» უმაღლესი მთავარსარდლობა ბრიტანელთა მიერ დაპატიმრებულ იქნენ [[მიურვიკი|მიურვიკში]], ქალაქ [[ფლენსბურგი|ფლენსბურგთან]] ახლოს. [[1945]] წლის ოქტომბერში დიონიცი [[ნიურნბერგის პროცესი|სამხედრო დამნაშავეთა ტრიბულნალს]] გადასცეს [[ნიურნბერგი|ნიურნბერგში]].

მისი ადვოკატის [[კრანცბიულერი, ოტო|ოტო კრანცბიულერის]] დამსახურებაა ის ფაქტი, რომ დიონიცის და გროსადმირალ [[რედერი, ერიხ|რედერის]] ბრალდებებიდან მოხსნილ იქნა პუნქტი - „მტრული სავაჭრო გემების გაუფრთხილებლად ჩაძირვის შესახებ“. ამ პუნქტისათვის ორივე გროსადმირალს სიკვდილით დასჯა ელოდათ. სასამართლოზე დიონიცის და რედერის სასარგებლოდ წარსდგა აგრეთვე აშშ-ის წყნარი ოლეანის ფლოტის მთავარსარდალი, ადმირალი [[ნიმიცი, ჩესტერ უილიამ|ჩესტერ უილიამ ნიმიცი]], რომელმაც წერილობით ჩვენებაში მიუთითა, რომ აშშ-ის ფლოტის სარდლობის ბრძანებები წყალქვეშა ნავებით ბრძოლის წარმოების ხერხების შესახებ არსებითად არ განსხვავდებოდა «[[კრიგსმარინე]]»-ს სარდლობის ბრძანებებისაგან.  ეს ეხებოდა აგრეთვე «[[ბრძანება ლაკონია]]»-საც.

დიონიცი გაასამართლეს მე-2 (მონაწილეობა თავდასხმით ომში) და მე-3 (დანაშაული ომის წესების წინააღმდეგ) საბრალდებო პუნქტების მიხედვით და 10 წლით პატიმრობა მიუსაჯეს [[შპანდაუ|შპანდაუში]]. მასთან ერთად იჯდნენ [[ჰესი, რუდოლფ|რუდოლფ ჰესი]], [[რედერი, ერიხ|ერიხ რედერი]], [[ფუნკი, ვალთერ|ვალთერ ფუნკი]], [[შპეერი, ალბერტ|ალბერტ შპეერი]], [[შირახი, ბალდურ ფონ|ბალდურ ფონ შირახი]] და [[ნოირათი|კონსტანტინ ფონ|კონსტანტინ ფონ ნოირათი]].

სასჯელის სრული ვადის მოხდის შემდეგ კარლ დიონიცი [[1956]] წელს გაათავისუფლეს და რადგან მისი მეუღლე ინგებორგი უკვე [[1952]] წელს გარდაიცვალა და მისი ორივე ვაჟი [[დიონიცი, კლაუს|კლაუსი]] და [[დიონიცი, პეტერ|პეტერი]] ომში დაიღუპა, მარტოდმარტო ცხოვრობდა [[აუმიულე|აუმიულეში]] [[ჰამბურგი|ჰამბურგთან]]. [[1968]] წელს მან გამოაქვეყნა ავტობიოგრაფია „ჩემი ცვალებადი ცხოვრება“, რომელშიც თავის თავს ნაცისტური რაჟიმისაგან დისტანცირებულ სამხედრო მოღვაწედ წარმოადგენს.

უკანასკნელი გერმანელი ოფიცერი, რომელიც [[მარშალი|მარშლის]] რანგს ატარებდა 89 წლის ასაკში გარდაიცვალა [[1980]] წლის [[24 დეკემბერი|24 დეკემბერს]]. კარლ დიონიცი დაკრძალულია ვალდფრიდჰოფის სასაფლაოზე აუმიულეში.

==ჯილდოები და დაწინაურებები==
===ჯილდოები=== 
* «[[ნსდაპ-ის ოქროს პარტიული ნიშანი]]» ([[1944]]) საპატიო წევრი - Goldenes Parteiabzeichen der Nationalsozialistischen Deutschen Arbeiterpartei 
* «[[მეჯიდის ორდენი]]» მე-4 კლასის
* «თურქული მედალი ხმლებით»
* «თურქული რკინის ნახევარმთვარე»
* უნგრული «დამსახურების ორდენის» [[კომანდორი|კომანდორის]] ჯვარი
* «შვედეთის სამეფო ხმლების ორდენის» 1-ლი კლასის რაინდის ჯვარი 
* «სავოიის სამეფო სახლის სამხედრო ორდენის» კომანდორის ჯვარი - Commandantore della ordine Militare de Savoyen
* თეთრი ფერის ესპანეთის «ფლოტის დამსახურების ჯვარი»
* რუმინული »მიხაილ მამაცის ორდენი» მე-3 და მე-2 კლასის
* იაპონური «ამომავალი მზის ორდენი» 1-ლი კლასის
* ანჰალტის «ფრიდრიხის ჯვარი» - Anhaltisches Friedrich Kreuz
* ავსტრიული «სამხედრო დამსახურების ჯვარი» მე-2 კლასის - Österreichischer Militärverdienstkreuz 2. Klasse 
* «[[ჰოენცოლერნთა სამეფო სახლის ორდენი|ჰოენცოლერნთა სამეფო სახლის ორდენის]]» რაინდის ჯვარი ხმლებით - Ritterkreuz des Königlichen Hausordens von Hohenzollern mit Schwertern
* «ფრონტზე მებრძოლთა ღირსების ჯვარი» - Ehrenkreuz für Frontkämpfer
* «საზოგადო ღირსების ნიშანი» - Allgemeines Ehrenzeichen
* «1938 წლის 1 ოქტომბრის ხსოვნის მედალი» - Medaille zur Erinnerung an den 1. Oktober 1938
* ორმაგი მოხსენიება «[[ვერმახტი|ვერმახტის]]» ნუსხაში 
* «წყალქვეშა ნავის ნიშანი» (1918) - U-Bootabzeichen (1918)
* ოქროს «[[თვითმფრინავის მეთაურის და მზვერავის ნიშანი]]» ბრილიანტებით (საპატიო მფლობელი, არ უტარებია) - Flugzeugführer- und Beobachterabzeichen in Gold mit Brillanten 
* ოქროს «წყალქვეშა ნავის საბრძოლო ნიშანი» ბრილიანტებით - U-Boot-Kriegsabzeichen in Gold mit Brillanten
* «[[რკინის ჯვარი (ორდენი)|რკინის ჯვარი]]» (1914) მე-2 და 1-ლი კლასის - Eisernes Kreuz (1914) 2. und 1. Klasse
* «რკინის ჯვარი» (1939) მე-2 და 1-ლი კლასის - Eisernes Kreuz (1939) 2. und 1. Klasse
* «რკინის ჯვრის» რაინდის ჯვარი მუხის ფოთოლით - Ritterkreuz des Eisernen Kreuzes mit Eichenlaub
* რაინდის ჯვარი (21.04.1940) - Ritterkreuz 
* მუხის ფოთოლი (07.04.1943) - Eichenlaub 


===დაწინაურებები===
* 01.04.10 - საზღვაო კადეტი
* 15.04.11 - საზღვაო სერჟანტი
* 27.09.13 - საზღვაო ლეიტენანტი
* 22.03.16 - საზღვაო ობერლეიტენანტი
* 01.01.21 - კაპიტან-ლეიტენანტი
* 01.11.28 - კორვეტენკაპიტანი
* 01.10.33 - ფრეაგატენკაპიტანი
* 01.10.35 - საზღვაო კაპიტანი
* 28.01.39 - კომოდორი
* 01.10.39 - კონტრადმირალი
* 01.09.40 - ვიცეადმირალი
* 14.03.42 - ადმირალი
* 30.01.43 - გროსადმირალი 


==ნაშრომები==
* Karl Dönitz/TH. Kraus: Die Kreuzerfahrten der Goeben und Breslau, Berlin 1932, Ullstein-Verlag.
* Karl Dönitz: Die U-Bootswaffe, Berlin 1942, E. S. Mittler & Sohn.
* Karl Dönitz: Ich lege Rechnung, München 1953, Quick Ausgabe Nr. 19.
* Karl Dönitz: Zehn Jahre und Zwanzig Tage, Bonn 1958, Athenäum-Verlag. ISBN B0000BHH4J
* Karl Dönitz: Mein wechselvolles Leben, Göttingen 1968, Musterschmidt-Verlag. ISBN 3788116633
* Karl Dönitz: Deutsche Strategie zur See im Zweiten Weltkrieg, Frankfurt am Main, 1970 Bernard&Greafe-Verlag. 3763751009


==ლიტერატურა==
* Walter Lüdde-Neurath: Regierung Dönitz, Göttingen 1950, Musterschmidt-Verlag. ISBN B0000BL3ID
* Wolfgang Frank: Die Wölfe und der Admiral, Oldenburg-HH 1953, Gerhard-Stalling-Verlag. ISBN 3404650255
* Marlis G. Steinert: Die 23 Tage der Regierung Dönitz, Düsseldorf 1967, Econ-Verlag. ISBN B0000BTG6U
* Walter Görlitz: Karl Dönitz - Der Großadmiral, Göttingen 1970, Musterschmidt-Verlag. ISBN 378810069
* Karl Alman: Grossadmiral Karl Dönitz, Berg am See 1980, Kurt Vowinckel-Verlag. ISBN 3921655306
* Deutscher Marinebund (Walter Frank): Dönitz, Wilhelmshaven 1981, Deutscher Marinebund.
* Peter Padfield: Dönitz - The Last Führer (dts.: Des Teufels Admiral), London 1974 (Ullstein-Verlag 1984). ISBN 3550079567
* Steven Roskill: The War at Sea.
* Winston Churchill: Der Zweite Weltkrieg.
* Peter Padfield: Der U-Boot-Krieg 1939-1945.
* Paul Herbert: Der Tod auf allen Meeren, Militärbuchverlag der D



[[კატეგორია: გერმანელები]] 
[[კატეგორია:დაბადებული  1891]] 
[[კატეგორია:გარდაცვლილი  1980]]

[[ca:Karl Dönitz]]
[[cs:Karl Dönitz]]
[[da:Karl Dönitz]]
[[de:Karl Dönitz]]
[[en:Karl Dönitz]]
[[es:Karl Dönitz]]
[[fa:کارل دونیتز]]
[[fi:Karl Dönitz]]
[[fr:Karl Dönitz]]
[[he:קרל דניץ]]
[[id:Karl Dönitz]]
[[it:Karl Dönitz]]
[[ja:カール・デーニッツ]]
[[ko:칼 되니츠]]
[[nl:Karl Dönitz]]
[[nn:Karl Dönitz]]
[[no:Karl Dönitz]]
[[pl:Karl Dönitz]]
[[pt:Karl Dönitz]]
[[ru:Дёниц, Карл]]
[[sl:Karl Dönitz]]
[[sv:Karl Dönitz]]
[[zh:卡尔·邓尼茨]]
