[[სურათი:Bigapple.jpg|thumb|"დიდი ვაშლი"]] '''დიდი ვაშლი''' (ინგ. "Big Apple") ქალაქ [[ნიუ-იორკი|ნიუ-იორკის]] მეტსახელი ან ალტერნატიული [[ტოპონიმი|ტოპონიმია]]. მეტსახელის პოპულარობა განაპირობა 1970-იან წლებში ნიუ-იორკის კონვენციისა და ვიზიტორთა ბიუროს პრომო-კამპანიამ. მისი ადრეული წარმოშობის ისტორია ბურუსითაა მოცული. ყველაზე სანდო ვარაუდია 2004 წელს ნიუ-იორკის ისტორიული საზოგადოების ვერსია, რომლის მიხედვით ეს მეტსახელი პირველად პოპულარიზებული იყო ჯონ ფიც ჯერალდის მიერ, რომელმაც ის პირველად გამოიყენა "ნიუ-იორკ მორნინგ ტელეგრაფის" ცხენთ საჯირითო სიახლეების გვერდზე [[1921]] წელს. შემდეგში მან მეტსახელის წარმოშობა 1924 ლის 18 თებერვლის სტატიაში ახსნა, მიანიჭა რა მისი მოგონება შავკანიან ამერიკელ მეჯინიბეს [[ნიუ-ორლეანი|ნიუ-ორლეანიდან]]:

"დიდი ვაშლი. ყველა ვაჟკაცის ოცნება, რომელსაც კი ოდესმე ფეხი გადაუსვრია ჯიშიან ცხენზე, და ყველა ცხენოსნის მიზანი. არსებობს მხოლოდ ერთი დიდი ვაშლი. ეს ნიუ-იორკია..."

1920-იან წლებში ნიუ-იორკის საცხენოსნო ჯირითები ყველაზე პრესტიჟულად ითვლებოდა, ასე რომ ნიუ-იორკში ჯირითზე მოხვედრა, დიდი პატივი, ჯილდო, ანუ ალეგორიულად - დიდი ვაშლი, იყო.

ერთი დეკადით გვიან მრავალი [[ჯაზი|ჯაზის]] მუსიკოსი ქალაქს, განსაკუთრებით კი [[ჰარლემი|ჰარლემს]], "დიდ ვაშლს" უწოდებს, გულისხმობენ რა მასში მსოფლიოს ჯაზის დედაქალაქს. მალე ეს მეტსახელი ნიუ-იორკ სიტისა და მისი კულტურული ნაირფეროვნების სინონიმი გახდა. ადრეულ 1970-იანებში ამ სახელმა დიდი როლი შეასრულა ქალაქისთვის ტურისტული ეკონომიკის წამოწევის კამპანიაში. ამჟამად ეს მეტსახელი ქალაქის საერთაშორისო განსაზღვრებად იქცა და ასოცირდება ნიუ-იორკის კულტურულ და ტურისტულ ღირსშესანიშნაობებთან. დასავლეთ 54-ე ქუჩისა და [[ბროდვეი (ნიუ-იორკი)|ბროდვეის]] კუთხე, სადაც ჯონ ფიცჯერალდი ცხოვრობდა 1934-1963 წლებში ამჟამად "დიდი ვაშლის კუთხედ" იწოდება.

[[კატეგორია:ნიუ-იორკი]]

[[de:Big Apple]]
[[en:Big Apple]]
[[es:Gran Manzana]]
[[nl:Big Apple]]
[[nn:The Big Apple]]
[[pt:Grande Maçã]]
