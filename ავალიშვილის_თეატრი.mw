'''ავალიშვილების თეატრი''', ქართული საერო თეატრი თბილისში, [[ერეკლე II|ერეკლე II-ის]] სამეფო კარზე. დააარსა 1791 წელს მწერალმა და დიპლომატმა [[ავალიშვილი, გიორგი|გ. ავალიშვილმა]]. სცენისმოყვარეთა დასის წევრები მაღალი წრის წარმომადგენლები იყვნენ (დ. ბაგრატიონი, დ. ჩოლოყაშვილი, თ. ანდრონიკაშვილი, ერეკლე II-ისა და გიორგი ბატონიშვულის ქალიშვილები). 

საჯარო წარმომადგენლები იმართებოდა ე. წ. პალატში. წარმოდგენის დაწყებამდე გ. ავალიშვილი აუდუტორიას მიმართავდა რეჩიტატივით, რომლის საგანგებოდ გალექსილ ტექსტში თეატრს თანამედროვეთა გონებრივი და ზნეობრივი სრულყოფის ხელშემწყობ საგამანათლებლო დაწესებულებად აცხადებდა. პირველად დასმა წარმოადგინა "მეფე თეიმურაზი", რომელსაც გ. ავალიშვილს მიაწერენ. ამ პიესაში საქართველოს რუსეთთან დაახლოების იდეა იყო გატარებული. გ. ავალიშვილი კარგად იცნობდა რუსულ სცენურ კულტურას და ნერგავდა მას ქართულ სცენაზე.

ავალიშვილების თეატრი კლასიცისტური მიმართულებისა იყო. მის რეპერტუარში შედიოდა ზოგიერთი თავგადასული ბატონისა და მეფის მოხელის მამხილებელი პიესები, მათ შორის ავალიშვილის მიერ თარგმნილი  ა. სუმაროკოვის ნაწარმოებები: "რქის მატარებლის მიერ გამოსახვა კომედიისა", "დედა რაყიფი ქალისა", "უბნობა მკვდართა" და სხვა. 

ავალიშვილების თეატრმა იარსება 1795 წლამდე, აღა-მაჰმად-ხანის შემოსევამდე.



[[კატეგორია:ქართული თეატრები]]
