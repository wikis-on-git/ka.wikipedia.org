'''ლუციუს პრისკუს ტარკვინიუსი''' (''[[ლათინური ენა|ლათ.]]'' Lucius Tarquinius Priscus) [[რომის სამეფო|რომის]] მეხუთე მეფე. მეფობის წლები ([[ძვ. წ. 616]] - [[ძვ. წ. 579]])

==წარმოშობა და მეფედ არჩევა==

ლუციუსი იყო [[კორინთო|კორინთოელი]] დემარატის ვაჟი, მამამისი კორინთოდან სამოქალაქო ომის დროს გაიქცა და ეტრუსკულ ქალაქ ტარკვინიუსში დასახლდა. აქ მან ცოლი მოიყვანა და ორი ვაჟი, ლუკუმონუსი (მოგვიანებით ლუციუსი) და არუნტი შეეძინა. ლუკომონუსის ძმა ადრე მოკვდა, ამიტომ იგი თავისი მამის ქონების ერთადერთი მემკვიდრე გახდა. მამის სიკვდილის შემდეგ მან ცოლად დიდგვაროვანი ქალი ტანაკვილი მოიყვანა. პატივმოყვარე ქალისთვის რთული იყო იმასთან შეგუება რომ მისი მეუღლე არ სარგებლობდა ქალაქში სათანადო პატივით. ლუკუმონუსიც არ იყო პატივმოყვარეობას მთლად მოკლებული. მისმა მეუღლემ მიიჩნია რომ რომი მისი ჭკვიანი და ენერგიული ქმრის თვისებების გამოსავლენად და განსადიდებლად საუკეთესო ადგილი გახდებოდა, ვინაიდან ეს ქალაქი ახალი დაარსებული იყო და შესაბამისად იქაური არისტოკრატიაც ახალი წარმოშობილი იყო, თან მათ თავისი ადგილი საზოგადოებაში მხოლოდ პირადი დამსახურებებით მიიღეს.

ამრიგად ცოლქმარი რომში გადასახლდა. ახლად ჩამოსულები ქალაქში კარგად მიიღეს. აქ ლუკუმონუსმა სახელი შეიცვალა და ლუციუს ტრანკვინუსი დაირქვა, მოგვიანებით კი მას პრისკუსი ანუ ძველი8 შეარქვეს რათა მეორე ლუციუს ტარკვინიუსისგან განეხვავებინათ. ტანაკვილი არ შეცდა არჩევანში, ლუციუსმა მალე მიიპყრო რომაელთა ყურადღება და მეფე [[ანკუს მარციუსი|ანკუს მარციუსთან]] დაახლოვდა. იგი ქალაქის საბჭიებში აქტიურ მონაწილეობას იღებდა და მალე მეფის ნდობობა და მეგობრობაც დაიმსახურამ ამგვარად მარციუსის გარდაცვალების შემდეგ იგი მისი ვაჟების მეურვე გახდა.

ტარკვინიუსი ყველანაერად ეცადა ახალი მეფოს არჩევნები რაც შეიძლება მალე ჩატარებულიყო, ხოლო არჩევნების დღისთვის ანკუსის ვაჟები სანადიროდ გაუშვა. არჩევნებზე იგი ისეთი შთამბეჭდავი სიტყვით გამოვიდა, რომ სენატმა იგი მეფედ აირჩია.

==მმართველობა==

[[სურათი:Circo.jpg|thumb|დიდი ცირკი დღეს]]
ტარკვინიუსმა სენატი ახალი სენატორებით შეავსო. პირველი ომი მას ლათინებთან ჰქონდა, რომში იგი დიდძალი ნადავლით დაბრუნდა და აქამდე არნახული სიმდიხრის თამაშები მოაწყო. ცირკისთვის მან გამოყო ადგილი, რომელზეც მოგვიანებით დიდი ცირკი აშენდა. დღეს ეს გრანდიოზული ნაგებობა არაა შემორჩენილი, მაგრამ იმ ადგილზე კარგად ჩანს ცირკის კონტურები.

==რესურსები ინტერნეტში==

[http://www.ancientrome.ru/antlitr/livi/kn01-f.htm ტიტუს ლივიუსი "რომის ისტორია ქალაქის დაარსებიდან"]


<center>
<table border=1>
<tr align="center" bgcolor="#FFF0F5"><td>წინამორბედი</td><td>რომის მეფე</td><td>შემდგომი</td></tr>
<tr align="center"><td>[[ანკუს მარციუსი]]</td><td>[[ძვ. წ. 641]]-[[ძვ. წ. 617]]</td><td>[[სერვიუს ტულიუსი]]</td></tr>
</table>
</center>


[[კატეგორია:ძველი რომი]]
[[კატეგორია:რომის მეფეები]]
[[კატეგორია:რომაული მითოლოგია]]
[[კატეგორია:გარდაცვლილი ძვ. წ. 579]]

[[de: Lucius Tarquinius Priscus]]
[[en:Tarquinius Priscus]]
[[es:Lucio Tarquinio Prisco]]
[[fi:Lucius Tarquinius Priscus]]
[[fr:Tarquin l'Ancien]]
[[he:לוקיוס טארקוויניוס פריסקוס]]
[[hr:Lucije Tarkvinije Prisk]]
[[it:Tarquinio Prisco]]
[[la:Lucius Tarquinius Priscus]]
[[nl:Lucius Tarquinius Priscus]]
[[pt:Tarquínio Prisco]]
[[ru:Луций Тарквиний Приск]]
[[sv:Tarquinius Priscus]]
