'''კატეგორიათა თეორია''' არის [[მათემატიკა|მათემატიკის]] დარგი რომელიც მათემატიკურ სტრუქტურებს და მათ შორის კავშირებს განიხილავს და სწავლობს გარკვეული აბსტრაქტული (''კატეგორიული'') მეთოდების გამოყენებით.

[[კატეგორია|კატეგორიები]] პირველად შემოიტენეს [[სონდერს მაკლეინი|სონდერს მაკლეინმა]] და [[სამუელ აილენბერგი|სამუელ აილენბერგმა]] 1945 წელს.

კატეგორიათა თეორიის საბაზისო ცნებებია: [[კატეგორია (მათემატიკა)|კატეგორია]], [[ფუნკტორი]], [[ბუნებრივი გარდაქმნა]], [[შეუღლება]] და ა.შ. ისინი გვხვდება მათემატიკის უმრავლეს და [[თეორიული კომპიუტერული მეცნიერება|თეორიული კომპიუტერული მეცნიერების]] ზოგიერთ დარგში.

კატეგორიათა თეორიის მეთოდები და აბსტრაქტული კატეგორიული თეორიები გამოიყენება მათემატიკის სხვადასხვა ნაწილებში. ამგვარად კატეგორიების თეორია ერთის მხრივ მძლავრი იარაღია სხვადასხვა მათემატიკური სტრუქტურების შესასწავლად და მეორეს მხრივ იგი იძლევა განსხვავებული მათემატიკური თეორიების აბსტრაქტულ დონეზე გაერთიანების საშუალებას. 

ასევე კატეგორიული ენის გამოყენებით ხერხდება ბევრი მათემატიკური თეორიის უფრო მარტივად და გამართულად ჩამოყალიბება.


{{მათემატიკის დარგები}}
[[კატეგორია:მათემატიკა]]
