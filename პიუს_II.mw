[[სურათი:Pintoricchio 014.jpg|thumb|[[პინტურიკიო]]: პიუს II]]
'''პიუს II''' ''([[ლათინური ენა|ლათ.]] Pius Secundus)'' ''ერისკაცობაში'' '''ენეა სილვიო დე პიკოლომინი''' ''([[იტალიური ენა |იტალ.]] Enea Silvio Piccolomini'' (* [[18 ოქტომბერი]] [[1405]], [[ფლორენცია]], [[იტალია]]; † [[14 აგვისტო]] [[1464]], [[რომი]], [[იტალია]]) - [[რომის პაპი]] [[1458]]-[[1464]] წლებში.


==ბიოგრაფია==

ენეა პიკოლომინი ცხოვრების პირველ პერიოდში, მის ახალგაზრდობაში გამოირჩეოდა იმით, რომ პროფესიით იურისტი იყო პოეტი, იმპერატორ  [[ფრიდრიხ III|ფრიდრიხ III-ის]] მდივანი და გართობის მოყვარული. შემდეგ იგი დაადგა სასულიერო გზას, უკუაგდო [[კონცილიარიზმი|კონცილიარიზმის]] იდეები, და თავისი ცხოვრების წესით გამორჩეული, გახდა ჯერ ეპისკოპოსი და შემდეგ იქნა პაპად არჩეული. მისი პაპობის მთელი პერიოდი პიუს II-მ მიუძღვნა ჯვაროსნული ომის მომზადებას [[ოსმალები|ოსმალების]] წინააღმდეგ, რომლებმაც ამ პერიოდში კონსტანტინეპოლის აღება მოახერხეს. პიუსმა მოუწოდა რა ევროპელ მეფეებს ჯვაროსნული ომისკენ კონსტანტინეპოლის განსათავისუფლებლად, გამოაცხადა, რომ თვითონ გაუძღვებოდა რაინდებს და ჯვაროსანთა შეხვედრის ადგილად დათქვა [[ანკონა]]. უშუამდგომლა, შეარიგა და დაიპირა ევროპის არა ერთი მეფე-მთავარი ოსმალების წინააღმდეგ ომისთვის, რომლის მზადების დროსაც (1464) იგი ანკონაშივე გარდაიცვალა, სადაც იგი უკვე ძლიერ ავადმყოფი თავისივე დაჟინებით ჩავიდა. იგი გარდაიცვალა მაშინ, როცა პირველი ნაწილი ერთგული ჯვაროსნებისა უკვე ჩამოსული იყო. მეფეთა შორის, რომელნიც მას ომში მონაწილეობა დაპირდნენ, იყვნენ ქართველი მეფეები, [[გიორგი VIII]] და [[ბაგრატ III, ალექსანდრე II-ის ძე|ბაგრატ III]]. პიუს II-ისა და გიორგი VIII-ს ურთიერთობა იმითაც არის საინტერესო, რომ პაპმა ქართველი მეფის თხოვნით ამავე მეფისა და სხვა ქართველ კათოლიკეთა პატრიარქად დაამტკიცა [[ლუდოვიკე ბოლონიელი]]. 1461 წელს პიუს II-მ დაწერა ცნობილი (და არასდროს გაგზავნილი) წერილი [[მეჰმედ II|მეჰმედ II-სადმი]], რომლითაც იგი მეჰმედის ქრისტიანობაზე მოქცევას ისახავდა მიზნად. დაწერა ორი კოსმოგრაფიული თხზულება "De Europa" და "De Asia", რომელთაც მოგვიანებით [[კოლუმბი, ქრისტეფორე|კოლუმბი]] იყენებდა.



[[კატეგორია:რომის პაპები]]
[[კატეგორია:დაბადებული 1405]]
[[კატეგორია:გარდაცვლილი 1464]]

[[de:Pius II.]]
[[en:Pope Pius II]]
[[es:Pío II]]
[[et:Pius II]]
[[fr:Pie II]]
[[it:Papa Pio II]]
[[ja:ピウス2世 (ローマ教皇)]]
[[jv:Paus Pius II]]
[[ko:교황 비오 2세]]
[[nl:Paus Pius II]]
[[pl:Pius II]]
[[pt:Papa Pio II]]
[[ro:Papa Pius al II-lea]]
[[ru:Пий II (папа римский)]]
[[sl:Papež Pij II.]]
[[sv:Pius II]]
[[zh:庇護二世]]
