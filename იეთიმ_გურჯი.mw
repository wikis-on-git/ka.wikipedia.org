'''იეთიმ გურჯი''' (ნამდვილი სახელი და გვარი '''იეთიმ იბრაიმის ძე დაბღიშვილი''') (*[[1875]], [[თბილისი]] ― †[[15 ივლისი]], [[1940]], იქვე), გამოჩენილი [[ქართველები|ქართველი]] სახალხო მელექსე და ლოტბარი, ძველი თბილისის აშუღური პოეზიის ერთ-ერთი საუკეთესო წარმომადგენელი. 

[[1905]]-[[1907]] წლებში იეთიმ გურჯი ბაქოს ნავთის სარეწებში მუშაობდა. მონაწილეობდა რუსული თვითმპყრობელობის წინააღმდეგ მიმართულ დემონსტრაციებში, რისთვისაც 4 წელი პატიმრობაში გაატარა. 

[[1895]] წლიდან თხზავდა ლექსებს ქართულ, სომხურ, აზერბაიჯანულ ენებზე. პირველი წიგნი - პოემა "ანაბაჯის ლექსი" - [[1909]] გამოვიდა, ლექსთა კრებული "ახალი მგოსანი და სიმღერები" - [[1911]], "იეთიმის ახალი ლექსები" -  [[1913]], "ტანგო" - [[1914]] და სხვა. [[1928]] წელს [[გრიშაშვილი, იოსებ |იოსებ გრიშაშვილმა]], ხოლო [[1958]] წელს [[თევზაძე, ანდრო |ანდრო თევზაძემ]] გამოსცეს პოეტის "რჩეული ლექსები". 

იეთიმ გურჯის ლექსები უმთავრესად სიმღერების სახით ვრცელდებოდა, რომლებსაც თვითონვე ქმნიდა და ასრულებდა კიდეც. მის პოეზიაში ასახულია ქალაქის მუშების, ხელოსნების, წვრილი ვაჭრებისა და გლეხობის ცხოვრება, ძველთბილისური ბოჰემა.



[[კატეგორია:ქართველები]]
