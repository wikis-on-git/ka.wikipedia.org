'''იეთიმ გურჯი''' (ნამდვილი სახელი და გვარი იეთიმ იბრაჰიმის ძე დაბღიშვილი) (* [[1875]], [[თბილისი]] ―   †  [[15 ივლისი]]. [[1940]], იქვე), ქართველი სახალხო მომღერალი-მელექსე, თბილისური აშუღური პოეზიის ერთ-ერთი უკანასკნელი წარმომადგენელი. 1905-07 რევოლუციის დროს ბაქოს ნავთის სარეწებში მუშაობდა, მონაწილეობდა მუშათა დემონსტრაციებში, რისთვისაც 4 წელი პატიმრობაში გაატარა. [[1895]]-იდან თხზავდა ლექსებს ქართულ, სომხურ, აზერბაიჯანულ ენებზე. პირველი წიგნი - პოემა "ანაბაჯის ლექსი" - [[1909]] გამოვიდა, ლექსთა კრებული "ახალი მგოსანი და სიმღერები" - [[1911]], "იეთიმის ახალი ლექსები" -  [[1913]], "ტანგო" - [[1914]] და სხვა. [[1928]] [[გრიშაშვილი, იოსებ | ი. გრიშაშვილმა]], ხოლო [[1958]] [[თევზაძე, ანდრო | ა. თევზაძემ]] გამოსცეს პოეტის "რჩეული ლექსები". იეთიმ გურჯის ლექსები უმთავრესად სიმღერების სახით ვრცელდებოდა, რომლებსაც თვითონვე ქმნიდა და ასრულებდა კიდეც. მის პოეზიაში ასახულია ქალაქის მუშების, ხელოსნების, რევოლუციის მომხრე წვრილი ვაჭრებისა და გლეხობის მისწრაფებანი, სიმართლის იდეალები და თბილისური ბოჰემის განწყობილება.



[[კატეგორია:ქართველები]]
