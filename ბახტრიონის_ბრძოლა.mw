'''ბახტრიონის ბრძოლა 1659''', ირანელ დამპყრობელთა წინააღმდეგ [[კახეთის აჯანყება 1659|კახეთის აჯანყების]] გმირული ეპიზოდი.

ოფიციალურ ისტორიოგრაფიაში მცირე ცნობებია შემონახული ამ ბრძოლების შესახებ, ზეპირსიტყვიერებაში კი მდიდარი მასალაა დაცული. აჯანყებულთა თავდასხმა [[ბახტრიონის ციხე|ბახტრიონის ციხეზე]], სადაც ყიზილბაშთა მთავარი ჯარი იდგა, როგორც ჩანს, ღამით, მტრისთვის მოულოდნელად მომხდარა. აჯანყებულები ამავე დროს თავს დაესხნენ [[ალავერდი|ალავერდის]] მონასტრის გალავანში გამაგრებულ [[ყიზილბაშები|ყიზილბაშებს]] და სასტიკად დაამარცხეს ორივე ციხის მრავალრიცხოვანი გარნიზონი. 

ამან ფაქტობრივად გადაწყვიტა აჯანყების წარმატება. ბახტრიონის ბრძოლაში მთავარი როლი კახეთის მთიელებმა - თუშ-ფშავ-ხევსურებმა შეასრულეს. ქართული ფოლკლორი ადიდებს ბრძოლის მონაწილე მთიელ გმირებს - [[თუშები|თუშ]] [[გაფრინდაული, ზეზვა|ზეზვა გაფრინდაულს]], [[ხევსურები|ხევსურ]] [[ხოშარაული, ნადირა|ნადირა ხოშარაულს]], [[ფშავლები|ფშაველ]] [[გოგოლაური|გოგოლაურს]].

ამ ბრძოლას [[ვაჟა-ფშაველა|ვაჟა-ფშაველამ]] მიუძღვნა [[პოემა]] "ბახტრიონი".


[[კატეგორია:საქართველოს ბრძოლები]]
