'''ვარლამი''' (* [[1763]] ―   †  [[8 აგვისტო]]. [[1830]], [[მოსკოვი]]), [[საქართველო | საქართველოს]] ეგზარქოსი 1811-14, ქსნის ერისთავის დავითის ძე. ეგზარქოსობამდე განაგებდა ახტალის ეპარქიას. 1801-08 იყო [[რუსეთი | რუსეთის]] სინოდის წევრი. [[1811]] [[ანტონ II | ანტონ II-ის]] რუსეთში გაწვევის გამო დაინიშნა აღმოსავლეთ საქართველოს ეკლესიის მმართველად. კავკასიაში რუსეთის ხელისუფალთა დავალებით ვარლამმა შეადგინა აღმოსავლეთ საქართველოს ეკლესიის რეორგანიზაციის პროექტი, რომელიც სასულიერო დიკასტერიის დაარსებას, საქართველოს საეგზარქოსოს შექმნას და რუსეთის სინოდისადმი მის დაქვემდებარებას ითვალისწინებდა. [[1811]] პროექტი მცირე ცვლილებით დაამტკიცა იმპერატორმა ალექსანდრე I-მა. ვარლამი გახდა ჯერ საქართველოს ეგზარქოსი და მასთან მიტროპოლიტი, შემდეგ, [[1814]] საქართველო-იმერეთის სინოდის კანტორის დაარსებასთან დაკავშირებით, საქართველოსა და იმერეთის ეგზარქოსი. მაგრამ ახალი საეკლესიო კანონების გატარების დროს ვარლამმა ვერ შეძლო დასავლეთ საქართველოს მაღალი სამღვდელო წრეების წინააღმდეგობათა დაძლევა. სინოდმა იგი შეცვალა და იქ თეოფილაქტე (რუსანოვი) დაინიშნა. [[1817]] ვარლამი პეტერბურგს, სინოდში გაიწვიეს, სადაც 1825-მდე დარჩა. 1825-30 განაგებდა მოსკოვის დანიელის მონასტერს. ვარლამი ცნობილი იყო მჭევრმეტყველებით. მისი ქადაგებანი ქვეყნდებოდა ქართულ და რუსულ ენაზე. რუსულად გამოაქვეყნა ქართული ენის მოკლე გრამატიკა, [[1805]] მოსკოვში გამართა ქართული სტამბა და დაბეჭდა "სადღესასწაულო", [[1825]] - "განმარტება სახარებისა". წერდა ლექსებსაც, რომლებიც დაცულია ხელნაწერების სახით (S-1512, 3723, 1164).




[[კატეგორია:ქართველები]]
