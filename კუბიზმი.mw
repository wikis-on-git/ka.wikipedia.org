[[სურათი:Gris2.jpg|thumb|მამაკაცი კაფეში, [[გრი, ხუან|ხუან გრი]], 1914.]]
'''კუბიზმი''' — მნიშვნელოვანი და გავლენიანი [[ავანგარდი|ავანგარდული]] [[ხელოვნება|ხელოვნების]] მიმდინარეობა, რომელმაც რევოლუცია მოახდინა ევროპულ მხატვრობასა და სკულპტურაში მე-20 საუკუნის დასაწყისში.

კუბისტური ნამუშევრებში, ობიექტები დაშლილია, ანალიზირებული და ხელახლა აწყობილი აბსტრაქტულ ფორმაში — ობიექტთა რაიმე კუთხიდან აღწერის ნაცვლად ხელოვანი სუბიექტს აღწერს მრავალი კუთხიდან ერთბაშად, რათა წარმოაჩინოს საგანი უფრო ღრმა კონტექსტში. ხშირად ზედაპირების გადაკვეთა იმდენად ჩახლართულია, რომ ის რაიმე შინაარსის სიღრმეს არ გადმოსცემს. უკანა ფონი და თავად ობიექტის ან ფიგურის სიბრტყეები ერთამეთში ირევა, რაც არამკაფიო გამჭვირვალე სივრცეს ჰქმნის, დამახასიათებელს კუბიზმისთვის. ეს იყო სრულყოფილი და მკაფიოდ განსაზღვრული აესთეტიური მიმდინარეობა.

==ისტორია==
[[ბრაქი, ჟორჟ|ჟორჟ ბრაქი]] და [[პიკასო, პაბლო|პაბლო პიკასო]], რომლებიც იმჟამად [[პარიზი|პარიზის]] [[მონმარტრი|მონმარტრის]] უბანში ცხოვრობდნენ, მიმდინარეობის მთავარი სულისჩამდგმელები იყვნენ. ისინი ერთმანეთს 1907 წელს ხვდებიან და კუბიზმის განვითარებაზე მუშაობა 1908 წელს დაიწყეს. ერთობლივად მუშაობდნენ 1914 წელს პირველი მსოფლიო ომის დაწყებამდე.

ფრანგმა ხელოვნებათმცოდნემ ლუი ვუქსელმა ტერმინი ”კუბიზმი” ან "bizarre cubiques" (უცნაური კუბები) პირველად 1908 წელს გამოიყენა. ეს მოხდა ბრაქის ნახატის ნახვის შემდეგ, რომელიც ”სავსე იყო პატარა კუბებით”. ტერმინი საკმაოდ სწრაფად გავრცელდა, თუმცა კუბიზმის ორ შემქმნელს იგი კარგა ხანი არ გამოუყენებიათ.

კუბისტური მოძრაობა სწრაფად გაფართოვდა [[მონპარნასი|მონპარნასზე]] მხატვართა თავყრილობებზე, რომელსაც ელიტარულ წრეებში რეკლამას უწევდა სამხატვრო დილერი ჰენრი კანვეილერი. მიმდინარეობა იმდენად პოპულარული გახდა, რომ 1910 წელს კრიტიკოსები მას მოიხსენიებდნენ როგორც ბრაქისა და პიკასოს გავლენის ქვეშ მყოფ ხელოვანთა ”კუბისტურ სკოლას” .

კუბიზმმა ძლიერი გავლენა იქონია მე-20 საუკუნის პირველი დეკადების მხატვრებზე, რამაც შემდგომში დასაბამი მისცა ისეთი ახალი მიმდინარეობების განვითარებას, როგორიცაა [[ფუტურიზმი]], [[კონსტრუქტივიზმი]], [[ვოტიციზმი]] და [[ექსპრესიონიზმი]].

{{ხელოვნება}}
[[კატეგორია:ხელოვნების მიმდინარეობები]]
[[კატეგორია:კუბიზმი]]

[[af:Kubisme]]
[[bs:Kubizam]]
[[bg:Кубизъм]]
[[ca:Cubisme]]
[[cs:Kubismus]]
[[da:Kubismen]]
[[de:Kubismus]]
[[et:Kubism]]
[[el:Κυβισμός]]
[[es:Cubismo]]
[[eo:Kubismo]]
[[fr:Cubisme]]
[[ko:입체파]]
[[io:Kubismo]]
[[ia:Cubismo]]
[[it:Cubismo]]
[[he:קוביזם]]
[[hu:Kubizmus]]
[[nl:Kubisme]]
[[ja:キュビスム]]
[[no:Kubisme]]
[[pl:Kubizm]]
[[pt:Cubismo]]
[[ro:Cubism]]
[[ru:Кубизм]]
[[sk:Kubizmus]]
[[sl:Kubizem]]
[[sr:Кубизам]]
[[fi:Kubismi]]
[[sv:Kubism]]
[[ta:கியூபிசம்]]
[[vi:Lập thể]]
[[tr:Kübizm]]
[[uk:Кубізм]]
[[zh:立体主义]]
