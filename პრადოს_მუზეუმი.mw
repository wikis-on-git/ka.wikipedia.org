'''მუზეო დელ პრადო''' (Museo del Prado) - განთქმული მუზეუმი და ხელოვნების გალერეა [[მადრიდი|მადრიდში]], [[ესპანეთი]]. მასში მე-14-დან მე-19 საუკუნეებამდე ევროპული ხელოვნების მსოფლიოში საუკეთესო კოლექციაა მოთავსებული.

დაფუძნდა როგორც ფერწერულ ტილოთა და სკულპტურათა მუზეუმი, თუმცა მუზეუმს ასევე 5.000-მდე მონახაზების, 2.000-მდე ანაბეჭდებისა, 1.000-მდე მედლისა და მონეტის მნიშვნელოვანი კოლექცია გააჩნია. სკულპტურები წარმოდგენელია დაახლოებით 700-ზე მეტი ნიმუშით და რამდენიმე ფრაგმენტით. შესანიშნავი ფერწერული გალერეა, რომელიც 8.600 ნახატისაგან შედგება მუზეუმს მსოფლიო კლასის სტატუსს ანიჭებს. პრადოს [[ველაზკესი, დიეგო|დიეგო ველაზკესის]] და [[გოია, ფრანცისკო|ფრანცისკო გოიას]] ნამუშევრებისა და ასევე [[ბოში, ჰიერონიმუს|ჰიერონიმუს ბოშის]] (მეფე [[ფილიპ II]]-ის პირადი ფავორიტი) საუკეთესო კოლექცია აქვს ესპანეთში. მუზეუმს [[ელ-გრეკო|ელ-გრეკოს]], [[რუბენსი|რუბენსის]], [[რაფაელი|რაფაელის]], [[ტიციანი|ტიციანის]], [[მურილიო, ბართოლომე ესტებან|ბართოლომე ესტებან მურილიოს]] შედევრების ბრწყინვალე კოლექცია აქვს. აქვეა ასევე მელოცო და ფორლის, [[ბოტიჩელი
ბოტიჩელის]], [[კარავაჯიო|კარავაჯიოს]], [[დიურერი, ალბრეხტ|ალბრეხტ დიურერის]], [[რემბრანდტი|რემბრანდტის]], [[ვერონეზე|ვერონეზეს]] საუკეთესო ექსპონატები.

მუზეუმის კოლექციაში ყველაზე განთქმული ექსპონატია ველაზკესის “ლას მენინიას”. ველაზკესმა თავად დაუთმო საკუთარი საუკეთესო ნამუშევრების დიდი ნაწილი მუზეუმს და ასევე მისი დამსახურებაა მუზეუმში იტალიური ხელოვნების ნიმუშების მოზიდვა.

პაბლო პიკასოს ცნობილი გერნიკა პრადოში იყო გამოფენილი მისი ესპანეთში დაბრუნების შემდეგ (დემოკრატიული ხელისუფლების აღდგენის შემდეგ), თუმცა ს მოგვიანებით დედოფალი სოფიას სახ. მუზეუმში გადაიტანეს უზარმაზარი ფერწერული ტილოსთვის უკეთესი საგამოფენო ადგილის გამო.


[[კატეგორია:მუზეუმები]]
[[კატეგორია:ესპანეთი]]




[[de:Museo del Prado]]
[[en:Museo del Prado]]
[[es:Museo del Prado]]
[[fr:Musée du Prado]]
[[ko:프라도 미술관]]
[[io:Prado-muzeo]]
[[it:Museo del Prado di Madrid]]
[[nl:Museo del Prado]]
[[ja:プラド美術館]]
[[no:Museo del Prado]]
[[pl:Prado]]
[[pt:Museu do Prado]]
[[ro:Muzeul Prado]]
[[ru:Музей Прадо]]
[[fi:Museo del Prado]]
[[sv:Museo del Prado]]
[[zh:普拉多博物馆]]
