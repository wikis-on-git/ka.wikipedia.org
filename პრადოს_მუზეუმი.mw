[[სურათი:Museoprado.jpg|thumb|right|250px|მუზეო დელ პრადო, მადრიდი]] [[სურათი:Entrada_al_Real_Museo_por_el_Lado_de_San_Jerónimo.jpg|thumb|right|250px|მუზეუმის ფასადი სან ხერონიმოს მოედნიდან, ფერნანდო ბრამბია, 1881]] '''მუზეო დელ პრადო''' (Museo del Prado)([[ესპანური ენა| ''ესპ.'']] prado - მინდორი, მდელო) - განთქმული მუზეუმი და ხელოვნების გალერეა [[მადრიდი|მადრიდში]], [[ესპანეთი]]. მასში მე-14-დან მე-19 საუკუნეებამდე ევროპული ხელოვნების მსოფლიოში საუკეთესო კოლექციაა მოთავსებული.

დაფუძნდა როგორც ფერწერულ ტილოთა და სკულპტურათა მუზეუმი, თუმცა მუზეუმს ასევე 5.000-მდე მონახაზების, 2.000-მდე ანაბეჭდებისა, 1.000-მდე მედლისა და მონეტის მნიშვნელოვანი კოლექცია გააჩნია. სკულპტურები წარმოდგენელია დაახლოებით 700-ზე მეტი ნიმუშით და რამდენიმე ფრაგმენტით. შესანიშნავი ფერწერული გალერეა, რომელიც 8.600 ნახატისაგან შედგება მუზეუმს მსოფლიო კლასის სტატუსს ანიჭებს. პრადოს [[ველასკესი, დიეგო|დიეგო ველასკესის]] და [[გოია, ფრანსისკო|ფრანსისკო გოიას]] ნამუშევრებისა და ასევე [[ბოში, ჰიერონიმუს|ჰიერონიმუს ბოშის]] (მეფე [[ფილიპ II | ფილიპ II-ის]] პირადი ფავორიტი) საუკეთესო კოლექცია აქვს ესპანეთში. მუზეუმს [[ელ გრეკო, დომენიკო |ელ გრეკოს]], [[რუბენსი |რუბენსის]], [[რაფაელი|რაფაელის]], [[ტიციანი|ტიციანის]], [[მურილიო, ბარტოლომე ესტებან|ბარტოლომე ესტებან მურილიოს]] შედევრების ბრწყინვალე კოლექცია აქვს. აქვეა ასევე მელოცო და ფორლის, [[ბოტიჩელი | ბოტიჩელის]], [[კარავაჯო|კარავაჯოს]], [[დიურერი, ალბრეხტ|ალბრეხტ დიურერის]], [[რემბრანდტი|რემბრანდტის]], [[ვერონეზე, პაოლო |ვერონეზეს]] საუკეთესო ექსპონატები.

მუზეუმის კოლექციაში ყველაზე განთქმული ექსპონატია ველაზკესის "ლას მენინიას". ველაზკესმა თავად დაუთმო საკუთარი საუკეთესო ნამუშევრების დიდი ნაწილი მუზეუმს და ასევე მისი დამსახურებაა მუზეუმში იტალიური ხელოვნების ნიმუშების მოზიდვა.

[[პიკასო, პაბლო|პაბლო პიკასოს]] ცნობილი "გერნიკა" პრადოში იყო გამოფენილი მისი ესპანეთში დაბრუნების შემდეგ (დემოკრატიული ხელისუფლების აღდგენის შემდეგ), თუმცა მოგვიანებით დედოფალი სოფიას სახ. მუზეუმში გადაიტანეს უზარმაზარი ფერწერული ტილოსთვის უკეთესი საგამოფენო ადგილის გამო.

მუზეო დელ პრადო ერთ-ერთ შენობათაგანია აშენებული ჩარლზ III-ის მეფობის დროს გრანდიოზული მშენებლობის პროექტში, რომლის მიზანი მადრიდისთვის მონუმენტური ურბანული დაგეგმარების შექმნა იყო. ამჟამინდელი სახელი მას მუზეუმის ნაციონალიზაციის შემდეგ დაერქვა. შენობაზე მუშაობა დროებით შეწყდა ნახევარკუნძულის ომის დროს და მხოლოდ ჩარლზ III-ის შვილიშვილის ფენდინანდ VII-ის დროს განახლდა. შენობის სტრუქტურა მადრიდში დაბანაკებული ნაპოლეონის ჯარების კავალერიის შტაბბინისა და ტყვიაწამლის სანახად გამოიყენებოდა დამოუკიდებლობისთვის ომის დროს. იზაბელა II-ის [[1868]] წელს ტახტიდან ჩამოგდების შემდეგ მუზეუმი ნაციონალიზებულ იქნა. შენობაში ინახებოდა ხელოვნების ნიმუშების სამეფო კოლექცია, რისთვისაც ის საკმაოდ მცირე აღმოჩნდა. მუზეუმის გაფართოება პირველად [[1918]] წელს განხორციელდა.

ბოლო გაფართოების შედეგად მუზუემს შეუერთდა გვერდიგვერდ მდგარი ორი შენობა. ერთი მათგანი - Casón del Buen Retiro [[1971]] წლიდან მე-19 საუკუნის ხელოვნების ნიმუშების საცავია. მეორე - Palacio de Villahermosa ამჟამად თაისენ-ბორნემისცას მუზეუმის ბინაა, რომელშიც კერძო პირთა მიერ შეგროვებული ექსპონატები ინახება. ეს კოლექცია სახელმწიფოს არ ეკუთვნის, თუმცა მნიშვნელოვანი დამატებაა პრადოს საკუთარი კოლექციისთვის და მის სისტემაში შედის [[1985]] წლიდან.

ესპანეთის სამოქალაქო ომის დროს [[ერთა ლიგა|ერთა ლიგის]] გადაწყვეტილებით მუზეუმის თანამშრომლებმა 353 ფერწერული ტილო, 168 ნახაზი და დოფენის განძი [[ვალენსია|ვალენსიაში]] გადაიტანეს, შემდეგ [[ჟირონა|ჟირონაში]], ბოლოს კი [[ჟენევა|ჟენევაში]]. ხელოვნების ნიმუშები საფრანგეთის ტერიტორიის გავლით ღამის მატარებლით დააბრუნეს მუზეუმში მეორე მსოფლიო ომის დაწყებისთანავე.

აღსანიშნავია პრადოსთან ახლომდებარე მადრიდის კიდევ ორი მნიშვნელოვანი ეროვნული მუზეუმი: არქეოლოგიური მუზეუმი (Museo Arqueológico), რომელშიც პრადოს კუთვნილი ძველი ეგვიპტის, მესოპოტამიის, საბერძნეთისა და რომის კულტურების ექსპონატებია. დედოფალ სოფიას მუზეუმში (Museo Reina Sofia) მე-20 საუკუნის ხელოვნების ნიმუშებია გამოფენილი. ეს სამი მუზეუმი, ბუენ რეტიროსა და თაისენ-ბორნამისცასთან ერთად (რომლებიც ერთმანეთის გვერდიგვერდ მდებარეობენ) მადრიდის მნახველებს დასავლეთის ცივილიზაციის ისტორიასა და საუცხოო ხელოვნებაზე ყველაზე სრულყოფილ წარმოდგენას აძლევს, რითაც მისთვის მხოლოდ პარიზისა და ლონდონის მუზეუმებს თუ შეუძლიათ კონკურენციის გაწევა.

==რესურსები ინტერნეტში==
*[http://museoprado.mcu.es მუზეო დელ პრადოს ვებგვერდი]
*[http://museoprado.mcu.es/ivisitas.html ინფორმაცია მუზეუმში გამოფენილ ექსპონატებზე]

==გალერეა==

<gallery>
სურათი:Las_Meninas_(Velazquez)|ლას მენინიას, ველაზქესი
სურათი:475px-Self-26.jpg|ავტოპორტრეტი, ალბრეხტ დიურერი, 1783
სურათი:Hieronymus_Bosch_-_Der_Garten_der_Lüste,_Mitteltafel_des_Triptichons.jpg|ტრიპტიხი, ჰერონიმუს ბოში
სურათი:Il_3_maggio_1808_(Francisco_Goya).|სამი რევოლუციონერი, გოია
სურათი:Goya_-_Saturno_devorando_a_su_hijo.jpg|სატურნი სჭამს საკუთარ ვაჭს, გოია
</gallery>


[[კატეგორია:მუზეუმები]]
[[კატეგორია:ესპანეთი]]




[[de:Museo del Prado]]
[[en:Museo del Prado]]
[[es:Museo del Prado]]
[[fr:Musée du Prado]]
[[ko:프라도 미술관]]
[[io:Prado-muzeo]]
[[it:Museo del Prado di Madrid]]
[[nl:Museo del Prado]]
[[ja:プラド美術館]]
[[no:Museo del Prado]]
[[pl:Prado]]
[[pt:Museu do Prado]]
[[ro:Muzeul Prado]]
[[ru:Музей Прадо]]
[[fi:Museo del Prado]]
[[sv:Museo del Prado]]
[[zh:普拉多博物馆]]
