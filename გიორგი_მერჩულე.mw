'''გიორგი მერჩულე''', X საუკუნის [[ქართველები|ქართველი]] მწერალი, [[ტაო]]-[[კლარჯეთი|კლარჯეთის]] ლიტერატურული სკოლის წარმომადგენელი.

განსწავლული პიროვნება იყო, იცოდა უცხო ენები, საფუძვლიანად იცნობდა სასულიერო მწერლობასა და ქრისტიანულ თეოლოგიას ([[ინგოროყვა, პავლე|პ. ინგოროყვას]] განმარტებით, "მერჩულე" სამართლის სპეციალისტ [[თეოლოგია|თეოლოგს]], რჯულის მეცნიერს ნიშნავს). მოღვაწეობდა [[ხანძთა|ხანძთის]] სავანეში. [[951]] აქვე დაწერა  [[ჰაგიოგრაფია|ჰაგიოგრაფიული]] თხზულება "გრიგოლ ხანძთელის ცხოვრება", რისთვისაც გამოიყენა გრიგოლ ხანძთელის მოწაფეთა ნაამბობი და სხვადასხვა ისტორიული წყარო ([[კირილე ალექსანდრიელი|კირილე ალექსანდრიელის]], [[იპოლიტე რომაელი|იპოლიტე რომაელის]], [[კირილე სკვითოპოლელი|კირილე სკვითოპოლელისა]] და სხვათა თხზულებანი). 

გიორგი მერჩულეს თხზულება განავრცო [[ბაგრატ ერისთავთერისთავი|ბაგრატ ერისთავთერისთავმა]] [[958]]-[[966]]. "გრიგოლ ხანძთელის ცხოვრება" ასახავს VIII-IX საუკუნეების საქართველოს პოლიტიკურ-სახელმწიფოებრივ ცხოვრებას, ტაო-კლარჯეთში გაჩაღებულ სამონასტრო მშენებლობასა და კულტურულ-საგანმანათლებლო საქმიანობას, გრიგოლისა და მის მოდასეთა  თავგადასავალს. ძეგლი პირველხარისხოვანი საისტორიო წყაროა და ზოგიერთი საცილობელი საკითხის გადაწყვეტაში დიდი მნიშვნელობა ენიჭება. საყურადღებოა თხზულებაში გადმოცემული ქართველთა ეროვნული მთლიანობის იდეა. 

გიორგი მერჩულეს აზრით, "ქართლი" მხოლოდ ეთნოგრაფიული ერთეული როდია, საქართველოა ყველგან, სადაც ღვთისმსახურება ქართულ ენაზე სრულდება: "ქართლად ფრიადი ქუეყანაჲ აღირაცხების, რომელსაცა შინა ქართულითა ენითა ჟამი შეიწირვის და ლოცვაჲ ყოველი აღესრულების". ქართული საზოგადოებრივი და ფილოსოფიური აზროვნების ისტორიის თვალსაზრისით გიორგი მერჩულეს მსოფლმხედველობა ცხოველ ინტერესს იწვევს. მწერალი ოფიციალური ქრისტიანული იდეოლოგიის მტკიცედ დამცველია, ქადაგებს პატრიოტიზმისა და კაცთმოყვარეობის იდეებს. თხზულებაში ზოგჯერ სასულიერო მწერლობისათვის მოულოდნელი ეპიზოდებიც გვხვდება, იგრძნობა ლტოლვა საერო მოტივებისაკენ, რაც უმთავრესად სატრფიალო თავგადასავალთა გადმოცემაში მჟღავნდება. გიორგი მერჩულე ქართული [[პროზა|პროზის]] დიდოსტატია. თემატიკურ მრავალფეროვნებასა და იდეურ-აზრობრივ სიღრმესთან ერთად თხზულება ინტიმურ-ფსიქოლოგიურ განცდებისა და ყოფითი რეალიების სრულყოფილი ასახვითაც გამოირჩევა. მისთვის დამახასიათებელია ხატოვანი და ძარღვიანი, ზოგჯერ სადა და მარტივი ენა, ბრწყინვალე მხატვრული გამომსახველობითი ხერხები, განცდის სიწრფელე და უშუალობა.

"გრიგოლ ხანძთელის ცხოვრება" საინტერესოა აგრეთვე როგორც ლიტერატურული წყარო, სანდო ცნობებს გვაწვდის IX-X საუკუნეების მიჯნაზე მოღვაწე ქართველი მწერლების [[სოფრონ შატბერდელი|სოფრონ შატბერდელის]], [[ილარიონ პარახელი|ილარიონ პარახელის]], [[გიორგი მაწყვერელი (X ს.)|გიორგი მაწყვერელისა]] და [[სტეფანე მტბევარი|სტეფანე მტბევარის]] შესახებ. იერუსალიმის საპატრიაქრო ბიბლიოთეკაში დაცულია თხზულების XII საუკუნით დათარიღებული ერთადერთი ხელნაწერი (მიაკვლია [[ჩუბინაშვილი, ნიკოლოზ|ნ. ჩუბინაშვილმა]], [[1845]]). [[1902]] ხელნაწერი აღწერა [[მარი, ნიკოლოზ|ნ. მარმა]] და მანვე გამოსცა მეცნიერულად [[რუსული ენა|რუსული]] თარგმანითურთ (Тексты и разыскания по армяно-грузинской филологии, VII, СПб., 1911). [[ლათინური ენა|ლათინურად]] თარგმნა [[პეეტერსი, პაულ|პ. პეეტერსმა]] ([[1923]]). [[1956]] [[ლენგი, დეივიდ|დ. ლანგმა]] გამოაქვეყნა მისი [[ინგლისური ენა|ინგლისური]] პარაფრაზი. საფიქრებელია, რომ გიორგი მერჩულეს გარკვეული ღვაწლი მიუძღვის [[ჰიმნოგრაფია|ჰიმნოგრაფიაშიც]]. ამაზე უნდა მიუთითებდეს მინაწერი [[მიქელ მოდრეკილი|მიქელ მოდრეკილის]] საგალობელთა კრებულში ([[მერჩულიულნი]]).


==რესურსები ინტერნეტში==
[http://www.amsi.ge/istoria/merCule.html გიორგი მერჩულე]
