[[Image:ZurabUrushadze1.gif|thumb|150px|ზურაბ ურუშაძე]]

'''ზურაბ ურუშაძე''' (დ. [[1930]] წლის [[22 აგვისტო|22 აგვისტოს]], [[თბილისი|თბილისში]]), [[ქართველები|ქართველი]] მეცნიერი-ბიოფიზიკოსი და პედაგოგი, კვანტური ბიოფიზიკის ერთ-ერთი ფუძემდებელი საქართველოში, პროფესორი ([[1990]]). 

[[1955]] წ. დაამთავრა [[მოსკოვის სახელმწიფო უნივერსიტეტი]] (ფიზიკის ფაკულტეტი) და მცირე ხანს იქვე მუშაობდა ერთ-ერთი სამეცნიერო-კვლევითი ინსტიტუტის მეცნიერ თანამშრომლად. [[1958]]-[[1969]] წლებში მოღვაწეობდა საქართველოს მეცნიერებათა აკადემიის მცენარეთა ბიოქიმიის ლაბორატორიაში (ამჟამად ს. დურმიშიძის სახელობის ბიოქიმიისა და ბიოტექნოლოგიის ინსტიტუტი). [[1969]]-[[1971]] წლებში მუშაობდა [[მოსკოვი|მოსკოვში]], ელექტროქიმიის ინსტიტუტის თეორიულ კვლევათა განყოფილებაში, პროფ. [[დოღონაძე, რევაზ|რევაზ დოღონაძის]] (1931-1985) ხელმძღვანელობით. [[1971]]-[[1978]] წლებში ურუშაძე იყო საქართველოს მეცნიერებათა აკადემიის მცენარეთა ბიოქიმიის ინსტიტუტის უფროსი მეცნიერ თანამშრომელი და ბიოფიზიკის ჯგუფის ხელმძღვანელი. [[1971]] წელს მიენიჭა ფიზიკა-მათემატიკის მეცნიერებათა კანდიდატის სამეცნიერო ხარისხი თეორიული ფიზიკის დარგში, [[1978]] წელს კი უფროსი მეცნიერ თანამშრომლის სამეცნიერო წოდება ბიოფიზიკის სპეციალობით. [[1978]]-[[1981]] და [[1983]]-[[1998]] წლებში მოღვაწეობდა საქართველოს აგრარული უნივერსიტეტის ფიზიკის კათედრის დოცენტად, ამავე კათედრის გამგედ ([[1983]]-[[1993]]) და პროფესორად. [[1981]]-[[1983]] წლებში ურუშაძე იყო საქართველოს მეცნიერებათა აკადემიის არაორგანული ქიმიისა და ელექტროქიმიის ინსტიტუტის უფროსი მეცნიერ თანამშრომელი და თეორიულ გამოკვლევათა განყოფილების გამგის მოადგილე. [[1981]] წელს მას მიენიჭა დოცენტის, ხოლო [[1990]] წელს პროფესორის სამეცნიერო წოდებები. [[1999]] წლიდან არის საქართველოს აგრარული უნივერსიტეტის [[მარნეული|მარნეულის]] ფილიალის პროფესორი.

პროფ. რევაზ დოღონაძესთან ერთად ურუშაძე არის ბიოქიმიურ რეაქციათა ელემენტარული აქტის კვანტურ-მექანიკური თეორიის თანაავტორი ([[1971]]-[[1973]]). [[1973]] წელს პროფ. დოღონაძესთან და თანაავტორებთან ერთად მან შექმნა [[ფერმენტული კატალიზი|ფერმენტული კატალიზის]] კვანტურ-მექანიკური მოდელი. ურუშაძეს გამოქვეყნებული აქვს 40-ზე მეტი სამეცნიერო შრომა კვანტური ბიოფიზიკის, ბიონიკისა და ნიადაგის ფიზიკის საკითხებზე. [[1990]] წელს გამომცემლობამ ”განათლება” გამოსცა მისი ფუნდამენტური სახელმძღვანელო მოლეკულურ ფიზიკაში აგრარული უნივერსიტეტის სტუდენტებისათვის. [[1991]] წელს თბილისის სახელმწიფო უნივერსიტეტის გამომცემლობამ რუსულ ენაზე გამოსცა მის მიერ შედგენილი, პროფ. დოღონაძის ხსოვნისადმი მიძღვნილი მემორიალური კრებული. მნიშვნელოვანია მისი წვლილი სამეცნიერო-პოპულარული ლიტერატურის ქართულ ენაზე თარგმნა-გამოცემისა და მეცნიერების პოპულარიზაციის დარგში.

ზურაბ ურუშაძე არჩეულია ამერიკის ფიზიკური საზოგადოების მეცნიერთა უფლებების დაცვის კომიტეტის წევრად ([[აშშ]]), [[ლონდონი|ლონდონის]] ფიზიკის ინსტიტუტის ასოცირებულ წევრად, ელექტროქიმიკოსთა საერთაშორისო საზოგადოების ([[შვეიცარია]]) წევრად, ევროპის მეცნიერებისა და ტექნოლოგიების ხელშემწყობი ასოციაციის, - ევრომეცნიერების ([[საფრანგეთი]]) წევრად და ევრომეცნიერების საქართველოს ეროვნული სექციის საგანმანათლებლო პროგრამის კოორდინატორად.

[[კატეგორია:ქწართველები]]
[[კატეგორია:დაბადებული 1930]]
