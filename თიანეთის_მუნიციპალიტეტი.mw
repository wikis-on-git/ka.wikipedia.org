'''თიანეთის რაიონი''' - ადმინისტრაციული რაიონი [[მცხეთა-მთიანეთის მხარე|მცხეთა-მთიანეთის მხარეში]]. რაიონის ტერიტორია [[1917]] წლამდე  ტფილისის გუბერნიის თიანეთის მაზრაში შედიოდა, [[1921]] წლიდან - თიანეთის მაზრაში, [[1924]]-დან - დუშეთის მაზრაში, [[1929]]-დან ტფილისის მაზრაში, [[1930]] წლიდან თფილისის ოლქის ერწო-თიანეთის რაიონში, 1932-დან ცალკე რაიონია.


==ბუნება==
მდებარეობს [[კავკასიონი|კავკასიონის]] სამხრეთ კალთებზე და გაშლილია მდ. ივრის ზემო დინებაში სათავიდან სოფ. ბოჭორმამდე. იგი მოქცეულია [[ქართლის ქედი|ქართლისა]] და [[კახეთის ქედი|კახეთის]] ქედებს შორის. ტერიტორია - 906 კვ.კმ., მათ შორის სასოფლო-სამეურნეო სავარგულებს უკავია 350 კვ.კმ. რაიონის ტერიტორიაზე გამავალი მთავარი მდინარეა [[იორი]]. მის ბაზაზე აგებულია [[სიონის წყალსაცავი]], რომელიც ასაზრდოებს ზემო სამგორის სარწყავ სისტემას და [[თბილისის ზღვა|თბილისის ზღვას]]. 


==მოსახლეობა==
მოსახლეობის რიცხოვნობა - 14 ათასი კაცი; სიმჭიდროვე - 16 კაცი კვ.კმ-ზე. რაიონში 82 დასახლებული პუნქტია: 2 [[დაბა]] და 80 [[სოფელი]]. 


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

*''დაბის საკრებულო'' - 2: [[თიანეთი]], [[სიონი]];
*''თემის საკრებულო'' - 10: არტნის, ახალსოფლის, ზარიძეების, ნაქალაქარის, ჟებოტას, სიმონიანთხევის, ტუშურების, ღულელების, ჩეკურაანთგორის, ხევსურთსოფლის.


==ეკონომიკა==
წამყვანი დარგია [[სოფლის მეურნეობა]], ძირითადად მისდევენ [[მეცხოველეობა|მეცხოველეობას]]: მსხვილფეხა რქოსანი პირუტყვის მოშენებას, [[მეცხვარეობა|მეცხვარეობას]], [[მეღორეობა|მეღორეობას]], [[მეფრინველეობა|მეფრინველეობას]], მარცვლეული და საკვები კულტურების მოყვანას. [[მრეწველობა]] სუსტადაა განვითარებული. მუშაობს მცირე სიმძლავრის სიონის ჰესი. თიანეთი და სიონი ადგილობრივი მნიშვნელობის კურორტებია. 


==კულტურა==
რაიონში 28 სახელმწიფო ზოგადსაგანმანათლებლო სკოლაა, 1 საშუალო პროფესიული სასწავლებელი, 18 ბიბლიოთეკა, 2 თეატრი და 2 მუზეუმი: თიანეთის მხარეთმცოდნეობის მუზეუმი, მ.გელოვანის სახლ-მუზეუმი.


==ღირშესანიშნაობანი==
ისტორიული ძეგლები: ცხრაკარის კომპლექსი (ციხე-დარბაზი და სასახლე), ოჩანის ციხე, უძველესი ქალაქის ჟალეთის ნანგრევები.

{{მცხეთა-მთიანეთი}}
[[კატეგორია:საქართველოს რაიონები]]
[[კატეგორია:მცხეთა-მთიანეთის მხარე]]
