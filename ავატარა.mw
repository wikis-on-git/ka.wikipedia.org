'''ავატარა''' (ძვ. ინდ., სანსკრიტ. "ჩამოსვლა", გამოცხადება, ჩამობრძანება), ღვთაების ჩამოსვლა [[დედამიწა|დედამიწაზე]], [[ღმერთი|ღმერთის]] გამოცხადება მოკვდავი ადამიანის სახით [[ინდუიზმი|ინდუისტურ]] [[მითოლოგია|მითოლოგიასა]] და [[რელიგია|რელიგიაში]]. ასეთი გარდასახვა მაშინ ხდება, როცა კეთილს ბოროტი ემუქრება, კაცობრიობა გადაგვარების გზაზე დგება, სათნოება საფრთხეშია ან მორწმუნეთა დაცვაა საჭირო. ესაა ინკარნაცია, ტრანფორმაცია, სულიერი და ხორციელი განსპეტაკების, სათნოების ხსნის (დხარმას) პროცესი, როცა ღმერთი ინარჩუნებს ღმერთის ძალასა და თვისებებს, მაგრამ ხდება ადამიანი ან რამე ცხოველის სახეს იღებს. ერთხელ, [[ინდუიზმი|ინდუიზმის]] მიხედვით, ყოვლისშემქმნელმა ღმერთმა პრაჯაპატიმ ტახის სახე მიიღო და ოკეანე ააყირავა, ხოლო კუს სახით მოვლენილმა ცოცხალი არსებები გააჩინა. ძირითადად კი ესაა [[ვიშნუ|ვიშნუს]] გარდასახვა, რადგან მთავარი ღვთაების ადგილიც მან დაიჭირა. მისი ათი ძირითადი ავატარა დახასიათებულია "[[მაჰაბჰარატა]]"–ში, "[[რამაიანაში]]" და პურანებში.

ათი ავატარა ეს არის ხორცშესხმული ვიშნუ, მათგან უფრო გამოჩენილი პერსონოფიკაციებია [[რამა]] ("[[რამაიანა]]") და [[კრიშნა]] ("[[მაჰაბჰარატა]]"). ორივე "შავს" ნიშნავს, ორივე [[ინდური ლიტერატურა|ინდური ლიტერატურის]] მნიშვნელოვანი პერსონაჟია, რომელთაც მრავალი საგმირო საქმე აქვთ ჩადენილი.

[[da:Avatar]]
[[de:Avatara]]
[[en:Avatar (Hinduism)]]
[[es:Avatar]]
[[eo:Avataro]]
[[fr:Avatar (hindouisme)]]
[[gl:Avatar]]
[[it:Avatar]]
[[he:אוואטר]]
[[lt:Avataras]]
[[hu:Avatár]]
[[nl:Avatar (hindoeïsme)]]
[[ja:アヴァターラ]]
[[pl:Awatara]]
[[pt:Avatar]]
[[ru:Аватара]]
[[fi:Avatar]]
[[sv:Avatar]]
[[uk:Аватар]]
