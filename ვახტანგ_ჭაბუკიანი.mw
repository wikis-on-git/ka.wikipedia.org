[[სურათი:ChabukianiGorda.jpg|thumb|ვახტან ჭაბუკიანი გორდაში.]]
'''ვახტანგ მიხეილის ძე ჭაბუკიანი''' (*[[27 თებერვალი]]/ [[12 მარტი]], [[1910]], [[თბილისი]] ―   †  
[[6 აპრილი]], [[1992]]) [[ქართველები|ქართველი]] მოცეკვავე, ბალეტმაისტერი და პედაგოგი, სსრკ სახალხო არტისტი (1950), ქართული პროფესიული ბალეტის ფუძემდებელი. 

==ბიოგრაფია==
დაიბადა თბილისში ქალაქელი ხელოსნის ოჯახში. მამა, მიხეილი, სოფელ დიღმიდან იყო წარმოშობით; დედა - ელენე ფილიახი-ჭაბუკიანი - ქალაქ [[რიგა|რიგიდან]]. ჰყავდა სამი და (ეკატერინე, მარიამი და ელენე) და ერთი ძმა (კონსტანტინე). ბავშვობა სიღარიბეში გაატარა. სწავლობდა ვერის მესამე დაწყებით სკოლაში და ამავე დროს მარია შევალიეს ინდუსტრიულ სკოლაში შეგირდად მუშაობდა. [[1924]] წელს დაამთავრა [[პერინი|პერინის]] სახელობის საბალეტო სტუდია, შემდეგ კი [[თბილისის ოპერისა და ბალეტის თეატრი|თბილისის ფალიაშვილის სახელმწიფო აკადემიური ოპერისა და ბალეტის თეატრში]] დაიწყო მუშაობა. 
=='''შემოქმედება'''==
[[1926]] წელს [[სანქტ-პეტერბურგი|ლენინგრადში]] გადადის. ლენინგრადის ქორეოგრაფიული სასწავლებელის დამთავრების შემდეგ ლენინგრადის ოპერისა და ბალეტის არტისტად მუშაობდა ([[1929]]–[[1941]]). აქ ის კლასიკურ რეპერტუარში წამყვან პარტიებს ასრულებდა.[[1930]] წლის 16 მარტს პ.ჩაიკოვსკის "გედის ტბა"–ში ზიგფრიდის მტავარ პარტიას ასრულებს.ოდეტას პარტიის იშვიათი სემსრულებელი [[გალინა ულანოვა]] წერდა: "ისეთი პარტნიორი როგორიცაა სერგეეევი , ჩემს საცეკვაო ინტერპრიტაციაში ოდტას სახეს ლირიზმს მატებდა, ხოლო ჭაბუკიანი ტემპერამენტს".[[1930]] წლის 19 ნოემბერს მას დაეკისრა ლ.მინკუსის "[[დონკი ხოხი|დონკი ხოტიში]]" ბაზილის პარტია.მისმა პირველმა გამოსვლამ განაცვიფრა ლენინგრადის მოსახლეობა."დონკი ხოტ"–მა მას სახელი გაუთქვა მთელ სსრკ–ში. ამის შემდეგ იწყება ჭაბუკიანის გასტროლები საქართველოში და საზღვარგარეთ.[[1932]] წელს მიიწვიეს აშშ–ში.გამგზავრებამდე მან და მისმა პარტნიორმა ვეჩესლოვამ კონცერტები გამართეს ლატვიასა და ესტონეთში. პროგრამაში იყო დუეტები სპექტაკლებიდან:'''"პარიზის ალი"''','''"კორსარი" ''', '''"დონკი ხიტი"'''. აგრეთვე საკონცერტო ნომრები ჭაბუკიანის დადგმით.[[1938]]წლის ივნისში კიროვის სახელობის ოპერისა და ბალეტის თეატრში სცენაზე წარმოდგენილი იქნა სახეშეცვლილი "მზეჭაბუკის" პრემიერა მისი ახალი სახელია '''მთების გული'''.[[1939]] წელს სსრ კავშირის უმაღლესი საბჭოს გადაწყვეტილებით მას წითელი დროშის ორდენი გადასცეს და დამსახურებული არტისტის წოდება მიანიჭა. მისმა დადგმებმა განსაკუთრებული შესაძლებლობები გაუხსნა მამაკაცის პარტიებს. დროთა განმავლობაში მისმა დადგმებმა, განსაკუთრებით კი "ლაურენსიამ", მას სახელი გაუთქვა, როგორც წარმატებულ ბალეტმაისტერს. [[1941]] წლიდან მოღვაწეობდა თბილისში, სადაც თბილისის  ოპერისა და ბალეტის თეატრში მუშაობდა ბალეტმაისტერად.[[1942]] წლის 8 მარტს ჭაბუკიანმა შ.გუნოს "ფაუსტის""ვალპურგის ღმე" დადგა .[[1945]] წელს "გედის ტბა".[[1947]]წლის 12 თებერვალს დადგა გრ.კილაძის ბალეტი"სინათლე"(4 მოქმედებიანი), რომელსაც საფუძვლად დაედო ი.გედევანიშვილის ამავე სახელწოდების პიესა.[[1950]] წელს დაიწყო გასტროლები , კერძოდ სოჭაში სადაც პირველად იქნა ნაჩვენები ჭაბუკიანის მიერ დადგმული სპექტაკლი "გორდა".[[1958]]წლის 12 მარტს ქ.მოსკოვში ქართული ხელოვმებისა და ლიტერატურის დეკადა დაიწყო.დიდ თეატრში "ოტელო–ს" პრემიერა შედგა.ეს იყო ქართული ხელოვნების ტრიუმფი.რსფსრ სახ. არტისტი [[მაია პლისეცკაია]] წერდა: “ ვახტანგ ჭაბუკიანის მიერ განსახიერებული მავრი შეუდარებელია. უდიდეს უბრალოებას,სისადავეს, ბავშვურ გულუბრყვილობას , შეხამებულ სიბრძნესთან, გამოხატავს მისი ოტელო.დიდების ღირსია ქართველი ხალხი, რომელმაც შექმნა ასეთი მაღალნიჭიერი, მარად დასამახსოვრებელი ბალეტი”.[[1961]] წელს ჭაბუკიანმა განახორციელა მ. რაველის ბალეტი “ბოლერო”.[[1967 ]]წელს ჭაბუკიანის ახალი ბალეტი ფ.ღლონტის “განთიადი” დაიბადა.[[1980]] წელს ბეთჰოვენის მუსიკაზე ჭაბუკიანმ შექმნა ერტაქტიანი ბალეტი “აპასიონატა”.[[1951 – 1973]] წლებში ვახტანგ ჭაბუკიანი ხელმძღვანელობდა თბილისის ქორეოგრაფიულ სასწავლებელს.[[1982]] წლიდან არის სასწავლებლის მთავარი კონსულტანტი. აგრეთვე კლასიკური ცეკვის წამყვანი პედაგოგი ოპერისა და ბალეტის თეატრში და სასწავლებელში. ვ. ჭბუკიანის ცხოვრება წარმოუდგენელია ახალგაზრდობის გარეშე. ბრწყინვალე პედაგოგი, ახალგაზრდა თაობების აღმზრდელი, მთელი ქართული საბალეტო სკოლის შემქმნელი, იგი ზრდის არა მხოლოდ ქორეოგრაფიული სტუდიის ფარგლებში, არამედ, უპირველეს ყოვლისა თავისი სპექტაკლებია დადგმის დროსაც.მისი მოსწავლე – სტუდენტები არიან:[[ნინო ანანიაშვილი]],[[ირმა ნიორაძე]],[[ნიკა ცისკარიძე]], [[იგორ ზელენსკი]], აგრეთვე [[დათო მახათელი]], [[ელენე გლურჯიძე]], [[ლალი კანდელაკი]].“ჩემი პრინციპი უცვლელია იძახდა ვ.ჭაბუკიანი: ქართული კლასიკური ბალეტი უნდა ემყარებოდეს ეროვნულ ძირებს, ხალხური შემოქმედების ელემენტები ორგანულად უნდა ერწყმოდეს კლასიკას; ოღონდ აქ დიდი სიფრტხილეა საჭირო : აუცილებელია პროპორციების სათანადო განაწილება და მათი მკაცრად დაცვა.!..” [[1990]] წელს თბილისის ზ. ფალიაშვილის სახ. ოპერისა და ბალეტის ტეატრში ვ. ჭაბუკიანის 80 წლისთავისადმი მიძღვნილი იუბილე გაიმართა. გაზეთ “თბილისში” 21.05.90 ნოემბერში იოსებ ჭუმბურიძე წერდა:“ შაბათ საღამოს ვახტანგ ჭაბუკიანს უშურველად მიაგო მშობელმა ერმა ზღვა სიყვარული და თაყვანისცემა. ხელოვნებაში მის მოღვაწეობას უკვე ოფიციალურად დაერქვა გმირობა. ბატონმა გიგა ლორთქიფანიძემ კი ასე განაცხადა: “ დადგა დრო, ხმამაღლა ვთქვათ, რომ ქართულ თეატრალურ ხელოვნებას ჰყავს სამი საოცარი პიროვნება – კოტე მარჯანიშვილი, სანდრო ახმეტელი და ვახტანგ ჭაბუკიანი...”ვახტანგ ჭაბუკიანმა ამადლობელო გვითხრა და კიდევ ერთი საოცარი ფრაზა: “ მე მგონია რომ რაღაც გავაკეთე”.
როგორ გვჭირდება დღეს “ მაღალთა თავმდაბლობის ასეთი მაგალითები!...”ვახტანგ ჭაბუკიანი გარდაიცვალა 1992 წ. 6 აპრილს, ქ. თბილისში. იგი დაკრძალულია [[პანთეონი (მთაწმინდა)|მთაწმინდისა ქართველ მწერალთა და საზოგადო მოღვაწეთა პანთეონში]].
{{ბიო}}
[[კატეგორია:ქართველები]]
[[კატეგორია:ქართველი ბალეტმაისტერები]]
[[კატეგორია:დაბადებული 1910 ]]
[[კატეგორია:გარდაცვლილი 1992]]


[[de:Wachtang Tschabukiani]]
