[[Image:RevazDogonadze5.gif|thumb|რევაზ დოღონაძე]]

'''რევაზ დოღონაძე''' (* [[21 ნოემბერი]], [[1931]], [[თბილისი]] ―   †  [[13 მაისი]], [[1985]]), ღვაწლმოსილი [[ქართველები|ქართველი]] მეცნიერი, ფიზიკოს-თეორეტიკოსი, კვანტური ელექტროქიმიის ერთ-ერთი დამფუძნებელი, ელემენტარული ქიმიური რეაქციის, პოლარულ სითხეში ელექტრო-ქიმიური და ბიო-ქიმიური პროცესების [[კინეტიკა|კინეტიკის]] კვანტური მექანიკის თეორიის ავტორი, საქართველოს მეცნიერებათა აკადემიის წევრ-კორესპონდენტი, [[ფიზიკა|ფიზიკისა]] და [[მათემატიკა|მათემატიკის]] მეცნიერებათა დოქტორი, [[პროფესორი]]. 

==ბიოგრაფია==
იგი დაიბადა [[1931]] წელს, ქ. თბილისში,  აგრარულ მეცნერებათა დოქტორის, პროფესორ [[დოღონაძე, რომან|რომან დოღონაძის]] ([[1905]]-[[1970]]) ოჯახში.

რევაზ დოღონაძე არის დაახლოებით 190 სამეცნიერო-კვლევითი შრომის და 7 მონოგრაფიის ავტორი. მისი ხელმძღვანელობით მომზადდა დაახლოებით 20 დისერტაცია და თემა (13 დოქტორი და 5 ასოცირებული დოქტორი). იგი იყო თანარედაქტორი და თანაავტორი სამ ტომიანი კოლექტიური მონოგრაფიული ნაშრომის - სოლვატაციის ფიზიკური ქიმია ([[ელსვერი]], [[ამსტერდამი]] [[1985]]-[[1986]]).

რევაზ დოღონაძის სამეცნიერო მოღვაწეობის დასასრულ პერიოდში ([[საქართველო|საქართველოში]] დაბრუნების შემდეგ), მისი სამეცნიერო და საზოგადოებრივი ღვაწლის, საერთაშორისო აღიარების და პირად კავშირებზე დაფუძნებით, [[1984]] წ. 1-6 ოქტომბერს ([[თელავი]]), შესაძლებელი გახდა საერთაშორისო კონფერენციის ორგანიზება ”ზედაპირის ელექტროდინამიკა და კვანტური ბუნება”. ეს [[კონფერენცია]] მნიშვნელოვან მოვლენად დაფიქსირდა ელექტროდინამიკის [[ფიზიკა|ფიზიკის]] დარგის ისტორიაში. მასში მონაწილეობა მიიღეს სხვადასხვა ქვეყნის ცნობილმა მეცნიერებმა. პირველ ჯგუფში, რუსეთიდან - ვ.აგრანოვიჩი, ე.ველიხოვი, ნ.ლიდორენკო, ა.ნაუმოვეცი, უცხოეთიდან - ჰ.გერიშერი (მაქს პლანკის საზოგადოების, ფრანც ჰაბერის ინსტიტუტი, დას. ბერლინი), ს.დევისონი (ვატერლოოს უნივერსიტეტი), ი.ულსტრუპი (დანიის ტექნიკური უნივერსიტეტი), ვ.ჰანსენი (იუტას უნივერსიტეტი, აშშ), ვ.შულცე (დიუსელდორფის უნივერსიტეტი, გერმანია) და სხვები. კონსულტანტთა საბჭოში შევიდნენ, რუსეთიდან: ა.გოროდიცკი, ვ.კაზარინოვი, ა.რჟანოვი, ვ.სპიცინი; უცხოეთიდან: ნობელის პრემიის ორჯერ ლაურეატი ფიზიკაში - ჯ.ბარდინი (ილინოისის უნივერსიტეტი, აშშ), ა.დესპიჩი (ბელგრადის უნივერსიტეტი, იუგოსლავიის ფედერაცია), ჩ.დიუკი (კორპორაცია ქსეროქსი), რ.კუბო (კეიოს უნივერსიტეტი, იაპონია), ა.ოტტო (დიუსელდორფის უნივერსიტეტი), რ.პარსონსი (სამეცნიერო კვლევების ნაციონალური ცენტრი, საფრანგეთი), ს.ტრასატი (მილანის უნივერსიტეტი, იტალია), ნობელის პრემიის ლაურეატი ფიზიკაში - ჯ.შრიფერი (თომას ჯ. უატსონის კვლევების ცენტრი, აშშ) და სხვები.

==ლიტერატურა==
* რევაზ დოღონაძისადმი მიძღვნილი მემორიალური გამოცემა, საერთაშორისო ჟურნალი ''”ელექტროქიმიური ქიმია და ფაზათაშორისი ელექტროქიმია”'', თ. 204, [[1986]]
* ა. მ. კუზნეცოვი. "პროფესორი რევაზ დოღონაძე: ''”კაცი და მისი შრომა”''.- ''”ზედაპირების მეცნიერების პროგრესი”'', Vol. 20(1), ”პერგამონ პრესი”, [[1985]], 1-7 გვ.
* [[ურუშაძე, ზურაბ|ზ. დ. ურუშაძე]]. "პროფესორი რევაზ დოღონაძე", საგამომცემლო სახლი "ცოდნა", თბილისი, [[1986]], 30 pp. (ქართულ ენაზე)
* "კვანტური ელექტროქიმიის სტანდარტული ბარიერი" (''"კვანტური ელექტროქიმიის ფლაგმანი"''). Compiled by Prof. Zurab D. Urushadze, [[თბილისის სახელმწიფო უნივერსიტეტი|თბილისის სახელმწიფო უნივერსიტეტის]] გამომცემლობა, [[თბილისი]], 1991, 141 გვ. (რუსულ ენაზე).

==აგრეთვე იხილეთ==

*[[კვანტური ელექტროქიმია]]
*[[კვანტური ქიმია]]
*[[ელექტროქიმია]]



==რესურსები ინტერნეტში==
* [http://www.webhostcorp.com/members/rdogonadze პროფესორ რევაზ დოღონაძის მემორიალური ვებ-გვერდი]
* [http://chem.ch.huji.ac.il/~eugeniik/history/electrochemists.htm გამოჩენილი ელექტროქიმიკოსები]
* [http://www.geocities.com/famousgeorgians1/science.html ცნობილი ქართველები]



{{ბიოგრაფია}}


[[კატეგორია:ქართველები]]
[[კატეგორია:ქართველი ფიზიკოსები]]
[[კატეგორია:ქართველი მეცნიერები]]
[[კატეგორია:დაბადებული  1931]]
[[კატეგორია:გარდაცვლილი 1985]]



[[en:Revaz Dogonadze]]
