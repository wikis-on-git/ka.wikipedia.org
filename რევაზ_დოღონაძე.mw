[[Image:RevazDogonadze5.gif|thumb|რევაზ დოღონაძე]]

'''რევაზ დოღონაძე''' (* [[21 ნოემბერი]], [[1931]], [[თბილისი]] ―   †  [[13 მაისი]], [[1985]]), გამოჩენილი [[ქართველები|ქართველი]] მეცნიერი, ფიზიკოს-თეორეტიკოსი, კვანტური ელექტროქიმიის ერთ-ერთი ფუძემდებელი, პოლარულ სითხეში ქიმიური, ელექტროქიმიური და ბიოქიმიური პროცესების [[კინეტიკა|კინეტიკის]] ელემენტარული აქტის კვანტურ-მექანიკური თეორიის ერთ-ერთი ავტორი, საქართველოს მეცნიერებათა აკადემიის წევრ-კორესპონდენტი, ფიზიკა-მათემატიკის მეცნიერებათა დოქტორი, [[პროფესორი]]. 

==ბიოგრაფია==
იგი დაიბადა [[1931]] წელს, ქ. თბილისში, სოფლის მეურნეობის მეცნერებათა დოქტორის, პროფესორ [[დოღონაძე, რომან|რომან დოღონაძის]] ([[1905]]-[[1970]]) ოჯახში. [[1955]] წელს დაასრულა [[მოსკოვი|მოსკოვის]] საინჟინრო ფიზიკის ინსტიტუტი და ამის შემდეგ [[1978]] წლამდე მოღვაწეობდა მოსკოვში. [[1961]] წელს მას მიენიჭა მეცნიერებათა კანდიდატის, ხოლო [[1966]] წელს - მეცნიერებათა დოქტორის სამეცნიერო ხარისხები, [[1972]] წელს - პროფესორის სამეცნიერო წოდება. რევაზ დოღონაძე წლების მანძილზე გახლდათ [[მოსკოვის სახელმწიფო უნივერსიტეტი|მოსკოვის სახელმწიფო უნივერსიტეტის]] პროფესორი და მოსკოვის ელექტროქიმიის ინსტიტუტის ჯგუფის ხელმძღვანელი.

რევაზ დოღონაძე იყო 190-მდე სამეცნიერო შრომის, მათ შორის 7 მონოგრაფიის ავტორი. მისი ხელმძღვანელობით მომზადდა და დაცულ იქნა 20 დისერტაცია და (15 საკანდიდატო და 5 სადოქტორო). იგი იყო თანარედაქტორი და თანაავტორი სამ ტომიანი კოლექტიური მონოგრაფიის -  ”სოლვატაციის ფიზიკური ქიმია” (საერთაშორისო სამეცნიერო გამომცემლობა [[ელსევირი]], [[ამსტერდამი]], [[1985]]-[[1986]]). გარდა ამისა, დასავლეთ ევროპასა და აშშ-ში გამოქვეყნდა მისი 2 მონოგრაფია და 50-მდე სამეცნიერო სტატია. მისი დიდი საერთაშორისო ავტორიტეტის დასტური იყო ის, რომ [[1975]] წლიდან გარდაცვალებამდე იგი იყო ელექტროქიმიკოსთა საერთაშორისო საზოგადოების (ISE, შვეიცარია) საბჭოს წევრი და ელექტროქიმიური ფიზიკის განყოფილების თავმჯდომარე.

სამშობლოში დაბრუნების შემდეგ ([[1978]]) რ. დოღონაძე იყო [[საქართველოს მეცნიერებათა აკადემია|საქართველოს მეცნიერებათა აკადემიის]] არაორგანული ქიმიისა და ელექტროქიმიის ინსტიტუტის თეორიულ კვლევათა მის მიერვე დაარსებული განყოფილების გამგე (დღეს ეს განყოფილება მის სახელს ატარებს) და [[საქართველოს ტექნიკური უნივერსიტეტი|საქართველოს ტექნიკური უნივერსიტეტის]] თეორიული ფიზიკის კათედრის გამგე. [[1982]] წელს იგი არჩეულ იქნა საქართველოს მეცნიერებათა აკადემიის წევრ-კორესპონდენტად.

რევაზ დოღონაძის სამეცნიერო მოღვაწეობის დასასრულ პერიოდში ([[საქართველო|საქართველოში]] დაბრუნების შემდეგ), მისი დიდი სამეცნიერო და საზოგადოებრივი ღვაწლის, საერთაშორისო აღიარების წყალობით, [[1984]] წლის 1-6 ოქტომბერს შესაძლებელი გახდა [[თელავი|თელავში]] უმნიშვნელოვანესი და წარმომადგენლობითი საერთაშორისო კონფერენციის ორგანიზება თემაზე  ”ფაზთაშორისი საზღვრის ელექტროდინამიკა. კვანტური ეფექტები ადსორბირებულ ფენებსა და ფირებში”. ეს [[კონფერენცია]] მნიშვნელოვან მოვლენად იქნა აღიარებული ელექტროდინამიკის [[ფიზიკა|ფიზიკის]] დარგის ისტორიაში. მასში მონაწილეობა მიიღეს სხვადასხვა ქვეყნის ცნობილმა მეცნიერებმა: რუსეთიდან - ვ.აგრანოვიჩმა, ე.ველიხოვმა, ნ.ლიდორენკომ, ა.ნაუმოვეცმა, უცხოეთიდან - ჰ.გერიშერმა (მაქს პლანკის საზოგადოების, ფრანც ჰაბერის ინსტიტუტი, დას. ბერლინი), ს.დევისონმა (ვატერლოოს უნივერსიტეტი), ი.ულსტრუპმა (დანიის ტექნიკური უნივერსიტეტი), ვ.ჰანსენმა (იუტას უნივერსიტეტი, აშშ), ვ.შულცემ (დიუსელდორფის უნივერსიტეტი, გერმანია), კ. ფონ კლიტცინგმა (ნობელის პრემიის ლაურეატი, გერმანია), რ. კუბომ (იაპონიის ფიზიკური საზოგადოების პრეზიდენტი)და სხვებმა. საერთაშორისო საკონსულტაციო  საბჭოში შედიოდნენ: რუსეთიდან - ა.გოროდიცკი, ვ.კაზარინოვი, ა.რჟანოვი, ვ.სპიცინი; უცხოეთიდან: ნობელის პრემიის ორგზის ლაურეატი ფიზიკაში - ჯ.ბარდინი (ილინოისის უნივერსიტეტი, აშშ), ა.დესპიჩი (ბელგრადის უნივერსიტეტი, იუგოსლავიის ფედერაცია), ჩ.დიუკი (კორპორაცია ქსეროქსი), რ.კუბო (კეიოს უნივერსიტეტი, იაპონია), ა.ოტტო (დიუსელდორფის უნივერსიტეტი), რ.პარსონსი (სამეცნიერო კვლევების ნაციონალური ცენტრი, საფრანგეთი), ს.ტრასატი (მილანის უნივერსიტეტი, იტალია), ნობელის პრემიის ლაურეატი ფიზიკაში ჯ.შრიფერი (თომას ჯ. უატსონის კვლევების ცენტრი, აშშ) და სხვები.

რევაზ დოღონაძე გარდაიცვალა [[1985]] წელს, 54 წლის ასაკში. დაკრძალულია თბილისში, საბურთალოს სასაფლაოზე.

==ლიტერატურა==

* რევაზ დოღონაძისადმი მიძღვნილი მემორიალური გამოცემა - საერთაშორისო ჟურნალი ''”ელექტროქიმიური ქიმია და ფაზათაშორისი ელექტროქიმია”'', ტ. 204, ლოზანა, [[1986]].
* ა. მ. კუზნეცოვი. "პროფესორი რევაზ დოღონაძე: ''”კაცი და მისი შრომა”''.- საერთაშორისო ჟურნალი ''”ზედაპირის მეცნიერების პროგრესი”'', Vol. 20(1), ”პერგამონ პრესი”, აშშ, [[1985]], გვ. 1-7.
* [[ურუშაძე, ზურაბ|ზ. დ. ურუშაძე]]. "პროფესორი რევაზ დოღონაძე", გამომცემლობა "ცოდნა", თბილისი, [[1986]], 30 გვ. (ქართულ ენაზე)
* "კვანტური ელექტროქიმიის მებაირახტრე". შემდგენელი პროფ. ზურაბ ურუშაძე, [[თბილისის სახელმწიფო უნივერსიტეტი|თბილისის სახელმწიფო უნივერსიტეტის]] გამომცემლობა, [[თბილისი]], 1991, 141 გვ. (რუსულ ენაზე).

==აგრეთვე იხილეთ==

*[[კვანტური ელექტროქიმია]]
*[[კვანტური ქიმია]]
*[[ელექტროქიმია]]



==რესურსები ინტერნეტში==
* [http://www.webhostcorp.com/members/rdogonadze პროფესორ რევაზ დოღონაძის მემორიალური ვებ-გვერდი]
* [http://chem.ch.huji.ac.il/~eugeniik/history/electrochemists.htm გამოჩენილი ელექტროქიმიკოსები]
* [http://www.geocities.com/famousgeorgians1/science.html ცნობილი ქართველები]



{{ბიოგრაფია}}


[[კატეგორია:ქართველები]]
[[კატეგორია:ქართველი ფიზიკოსები]]
[[კატეგორია:ქართველი მეცნიერები]]
[[კატეგორია:დაბადებული  1931]]
[[კატეგორია:გარდაცვლილი 1985]]



[[en:Revaz Dogonadze]]
