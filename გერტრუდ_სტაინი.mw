'''გერტრუდ შტაინი''' ([[3 თებერვალი]], [[1874]], პიტსბურგი - [[27 ივლისი]], [[1946]]) იყო ამერიკელი მწერალი, პოეტი, ფემინისტი, დრამატურგი და თანამედროვე ხელოვნებისა და ლიტერატურის განვითარების კატალისტი; ცხოვრების უმეტესი ნაწილი საფრანგეთში გაატარა.

==ბიოგრაფია==
დაიბადა [[პიტსბურგი|პიტსბურგის]] ძველ ალეგენის გარეუბანში (პიტსბურგს შემოუერთდა 1907 წელს) ებრაულ-გერმანული წარმოშობის ოჯახში. სამი წლის ასაკში ოჯახი ჯერ [[ვენა|ვენაში]], შემდეგ კი [[პარიზი|პარიზში]] გადავიდა. თითქმის ორი წლის შემდეგ ამერიკაში დაბრუნებულმა განათლება კალიფორნიაში მიირო, ამთავრებს რა ჯერ რადკლიფის კოლეჯს (1897), შემდეგ კი ჯონს-ჯოპკინსის სამედიცინო სკოლას.

1902 წელს ის საფრანგეთში გადადის მონპარნასზე ხელოვანთა კრეატიული თავყრილობების აპოგეის პერიოდში. 1903-12 წლებში ის პარზში ცოხვრობს ძმა - ლეოსთან ერთად, რომელიც იმჟამად ცნობილი ხელოვნების კრიტიკოსი გახდა. 1907 წელს შტაინი თავის ცხოვრებისეულ მეგზურს ელის ტოკლასს ხვდება; ელისი გერტრუდთან და ლეოსთან გადმოდის 1909 წელს. შტაინი თითქმის მთელი სიცოცხლის განმავლობაში საკუთარი ძმის - მაიკლის ბიზნესის სტიპენდიით არსებობდა.

ძმასთან ერთად შტაინმა თავი მოუყარა კუბისტური ხელოვნების ერთ-ერთ უპირველეს კოლექციას. ის ფლობდა პაბლო პიკასოს (პაბლო მისი მეგობარი გახდა და გერტრუდის პორტრეტიც აქვს შესრულებული), ანრი მატისის, ანდრე დერენისა და სხვა ახალგაზრდა მხატვართა ადრეულ ნამუშევრებს. პიკასოს ასევე დახატული აქვს გერტრუდის ძმისშვილი ალან შტაინის პორტრეტი.

1920-იან წლებში მისი სალონი რუ-დე-ფლორუსის 27-ში, რომლის კედლები ავანგარდული ნახატებით იყო დაფარული, მრავალი უდიდესი ხელოვანისა და მწერლის თავშეყრის ადგილი იყო, მათ შორის იყვნენ ერნესტ ჰემინგუეი, თორნტონ უილდერი, შერვუდ ანდერსონი და ჟორჟ ბრაქი. მას ეკუთვნის ტერმინის "დაკარგული თაობა", რომელიც მან პარიზს შემოხიზნულ ამერიკიდან ჩამოსულ მწერლებს შეარქვა. გამორჩეული შარმით, მახვილსიტყვაობითა და კეთილი ბუნებით გერტრუდს მეგობართა დიდი წრე ჰყავდა. მის შეხედულებებს დიდი გავლენა ჰქონდა თანამედროვე ლიტერატურასა და ხელოვნებაზე. 


{{ბიოგრაფია}}

[[კატეგორია:ამერიკელები]]
[[კატეგორია:ამერიკელი მწერლები]]

[[de:Gertrude Stein]]
[[en:Gertrude Stein]]
[[et:Gertrude Stein]]
[[fr:Gertrude Stein]]
[[it:Gertrude Stein]]
[[pl:Gertrude Stein]]
[[pt:Gertrude Stein]]
[[sk:Gertrude Steinová]]
[[fi:Gertrude Stein]]
[[sv:Gertrude Stein]]
