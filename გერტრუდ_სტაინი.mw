[[სურათი:Gertrude Stein 1935-01-04.jpg|thumb|გერტრუდ შტაინი, 1935.]]
[[Image:Stein by picasso.jpg|thumb|გერტრუდ შტაინის პორტრეტი პიკასოს მიერ, 1906.]]
'''გერტრუდ შტაინი''' ([[3 თებერვალი]], [[1874]], პიტსბურგი - [[27 ივლისი]], [[1946]]) იყო ამერიკელი მწერალი, პოეტი, ფემინისტი, დრამატურგი და თანამედროვე ხელოვნებისა და ლიტერატურის განვითარების კატალისტი; ცხოვრების უმეტესი ნაწილი საფრანგეთში გაატარა.

==ბიოგრაფია==
დაიბადა [[პიტსბურგი|პიტსბურგის]] ძველ ალეგენის გარეუბანში (პიტსბურგს შემოუერთდა 1907 წელს) ებრაულ-გერმანული წარმოშობის ოჯახში. სამი წლის ასაკში ოჯახი ჯერ [[ვენა|ვენაში]], შემდეგ კი [[პარიზი|პარიზში]] გადავიდა. თითქმის ორი წლის შემდეგ ამერიკაში დაბრუნებულმა განათლება კალიფორნიაში მიირო, ამთავრებს რა ჯერ რადკლიფის კოლეჯს (1897), შემდეგ კი [[ჯონს ჰოპკინსის უნივერსიტეტი|ჯონს-ჰოპკინსის]] სამედიცინო სკოლას.

1902 წელს ის საფრანგეთში გადადის [[მონპარნასი|მონპარნასზე]] ხელოვანთა შემოქმედებითი თავყრილობების აპოგეის პერიოდში. 1903-12 წლებში ის პარიზში ცოხვრობს ძმა - ლეონთან ერთად, რომელიც იმჟამად ცნობილი ხელოვნების კრიტიკოსი გახდა. 1907 წელს შტაინი თავის ცხოვრებისეულ მეგზურს ელის ტოკლასს ხვდება; შტაინი თითქმის მთელი სიცოცხლის განმავლობაში საკუთარი ძმის - მაიკლის ბიზნესის სტიპენდიით არსებობდა.

ძმასთან ერთად შტაინმა თავი მოუყარა [[კუბიზმი|კუბისტური]] ხელოვნების ერთ-ერთ უპირველეს კოლექციას. ის ფლობდა [[პიკასო, პაბლო|პაბლო პიკასოს]] (პაბლო მისი მეგობარი გახდა და გერტრუდის პორტრეტიც აქვს შესრულებული), [[მატისი, ანრი|ანრი მატისის]], [[დერენი, ანდრე|ანდრე დერენისა]] და სხვა ახალგაზრდა მხატვართა ადრეულ ნამუშევრებს. პიკასოს ასევე დახატული აქვს გერტრუდის ძმისშვილი ალან შტაინის პორტრეტი.

1920-იან წლებში მისი სალონი რუ-დე-ფლორუსის 27-ში, რომლის კედლები ავანგარდული მიურალებით იყო მოხატული, მრავალი უდიდესი ხელოვანისა და მწერლის თავშეყრის ადგილი იყო, მათ შორის იყვნენ [[ჰემინგუეი, ერნესტ|ერნესტ ჰემინგუეი]], [[უილდერი, თორნტონ|თორნტონ უილდერი]], [[ანდერსონი, შერვუდ|შერვუდ ანდერსონი]] და [[ბრაქი, ჟორჟ|ჟორჟ ბრაქი]]. გერტურდს ეკუთვნის ტერმინი "დაკარგული თაობა", რომელიც მან პარიზს შემოხიზნულ ამერიკიდან ჩამოსულ მწერლებს შეარქვა. გამორჩეული შარმით, მახვილსიტყვაობითა და კეთილი ბუნებით გერტრუდს მეგობართა დიდი წრე ჰყავდა. მის შეხედულებებს დიდი გავლენა ჰქონდა თანამედროვე ლიტერატურასა და ხელოვნებაზე. 


{{ბიოგრაფია}}

[[კატეგორია:ამერიკელები]]
[[კატეგორია:ამერიკელი მწერლები]]

[[de:Gertrude Stein]]
[[en:Gertrude Stein]]
[[es:Gertrude Stein]]
[[et:Gertrude Stein]]
[[fi:Gertrude Stein]]
[[fr:Gertrude Stein]]
[[it:Gertrude Stein]]
[[pl:Gertrude Stein]]
[[pt:Gertrude Stein]]
[[sk:Gertrude Steinová]]
[[sv:Gertrude Stein]]
