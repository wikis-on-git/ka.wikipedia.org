[[სურათი:culukidze.jpg|thumb|წულუკიძე ალექსანდრე]]

წულუკიძე ალექსანდრე პეტრეს ძე მედიცინის მეცნიერებათა დოქტორი, პროფესორი.

აკადემიის რექტორი – 1949–1953 წლებში.

დაიბადა 1888 წლის 23 იანვარს ქ.ქუთაისში

1913 წელს დაამთავრა ქ.ხარკოვის სახელმწიფო უნივერსიტეტის სამედიცინო ფაკულტეტი.

1916 წლიდან მუშაობს ქ.თბილისის ლაზარეთის ორდინატორად.

1922-1924 წლებში მივლინებულ იქნა საზღვარგარეთ პარიზის, ბერლინის და ვენის ცნობილ უროლოგიურ კლინიკებში.

1925 წელს დაიცვა სადოქტორო დისერტაცია.

1927 წელს ჩაუდგა სათავეში ახლად გახსნილ ქ.თბილისის # 1 კლინიკური საავადმყოფოს უროლოგიურ განყოფილებას. ამავე წელს მიენიჭა პრივატ-დოცენტის წოდება.

1930 წელს მიენიჭა პროფესორის წოდება.

    სხვადასხვა წლებში ხელმძღვანელობდა თბილისის სახელმწიფო სამედიცინო ინსტიტუტის კათედრებს. ექიმთა დახელოვნების თბილისის სახელმწიფო ინსტიტუტის ქირურგიის და შემდეგ უროლოგიის კათედრას. ასევე იყო საქართველოს სსრ მეცნიერებათა აკადემიის სამეცნიერო განყოფილების თავმჯდომარე.

1949 წლიდან იქნა არჩეული ექიმთა დახელოვნების თბილისის სახელმწიფო ინსტიტუტის დირექტორად.

1958 წელს მისი ინიციატივით დაარსდა თბილისის ჯანდაცვის განყოფილების უროლოგიური დისპანსერი.

1959 წელს კი საქართველოს მეცნიერებათა აკადემიის უროლოგიის ინსტიტუტი, რომელსაც იგი ხელმძღვანელობდა.

    შესრულებული აქვს 150-მდე სამეცნიერო ნაშრომი და 20-ზე მეტი მონოგრაფია.

1941 წელს მიენიჭა მეცნიერების დამსახურებული მოღვაწის საპატიო წოდება, დაჯილდოვებულია: ლენინის, შრომის წითელი დროშის, წითელი ვარსკვლავის ორ-ორი ორდენით, ასევე რამდენიმე სხვა მედლით.
