'''გრიგოლ გრიგოლის ძე აბაშიძე''' (* [[19 ივლისი]]/[[1 აგვისტო]], [[1914]], [[ზედა რგანი|სოფ. ზედა რგანი]], [[ჭიათურის რაიონი]] ―   †  [[29 ივლისი]], [[1994]], [[თბილისი]]), საბჭოთა ეპოქის ქართველი პოეტი და პროზაიკოსი.სოციალისტური შრომის გმირი (1974), სკკპ წევრი 1944 წლიდან, სსრკ უმაღლესი საბჭოს VIII-IX მოწვევის დეპუტატი.


==ბიოგრაფია==

დაამთავრა თსუ ფილოლოგიის ფაკულტეტი (1936). იყო ჟურნალ "ნიანგის", "დროშისა" და "მნათობის" რედაქტორი. 1967 წლიდან საქართველოს მწერალთა კავშირის პირველი მდივანი, ხოლო 1973წლიდან - თავმჯდომარეა. 1970-იდან სსრკ მწერალთა კავშირის სამდივნოს წევრია. ლექსებს აქვეყნებს 1934 წლიდან. პირველი კრებული გამოსცა 1938 წელს. მისინ შემოქმედება ჟანრობრივად მრავალფეროვანია. ავტორია ისტორიული და თანამედროვე თემაზე დაწერილი მრავალი ლექსისა, ლექსთა ციკლებისა - "სამხრეთის საზღვარზე" (1949), "ლენინი სამგორში" (1950, ორივე ციკლოსთვის - სახელმწიფო პრემია, 1951), "თუნდ დავიარო მთელი სამყარო" (1959), რომლებშიც მოქალაქეობრივი პოეზიის პათოსი დაკავშირებულია სამყაროს ლირიკულ და რომანტიკულ აღქმასთან. 

აბაშიძის ლირიკული ლექსების თემაა კომუნიზმის მშენებელი ადამიანის სულიერი სამყარო, საბჭოთა საქართველოს, მისი ხალხის გმირობა და მაღალი ჰუმანიზმი (ლექსები "ქვეყანას გასწვდი, თუმცა დიდია", 1944; "მთები და კლდეები", "მწვერვალებისკენ", 1950; "ფოლადის სიმღერა" და სხვა), თავგანწირული ბრძოლა სამამულო ომის წლებში ("მტრები", 1941; "გაზაფხული", 1945; "მას დიდება", 1944; "ძლევამოსილი", 1945). აბაშიძის შემოქმედებაში ახალი სახით და ახალლი ეპოქის შესატყვისად აღდგა ტრადიცია კლასიკური პოემისა მკაფიოდ ჩამოყალიბებული სიუჟეტით და გამოკვეთილი ხასიათებით ("გიორგი VI", 1942; 2ძლევის ქედი2, 1943; "ზარზმის ზმანება", 1946; "ციხის ლეგენდა"). საქართველოს წარსულს ეხება აბაშიძის ისტორიული რომანები "ლაშარელა" (1957), "დიდი ღამე" (1963). ამ თხზულებებში ასახულია XII-XIII საუკუნეების მიჯნაზე ქართველი ხალხის მიერ გადატანილი ტრაგედია, რომელშიც მწერალმა შეძლო ჩაექსოვა შორეული მომავლის ოპტიმისტური პერსპექტივებიც. ხოლო მოთხრობები "ქვევრი" (1961 - სათაურით "შემოღამება ქვევრში"), "ცხოვრება წინ არი" (1964) და რომანი "ყორნალი" (1967) დღევანდელობის აქტუალურ პრობლემებს ეხება. მასვე ეკუთვნის პიესა "მოგზაურობა სამ დროში" (1961), რომელიც ხელოვნების დანიშნულების თემას აშუქებს, აგრეთვე მრავალი საბავშვო ლექსი და პოემა. თარგმნა [[მიცკევიჩი, ადამ|ა. მიცკევიჩის]], [[ნერუდა, იან|ი. ნერუდას]], [[პეტეფი, შანდორ| პეტეფის]], [[ემინესკუ, მიჰაი|მ. ემინესკუს]], [[ბოტევი, ხრისტო|ხ. ბოტევის]], [[ვაზოვი, ივან მინჩოვ|ი. ვაზოვისა]] და სხვების ლექსები და პოემები. აბაშიძის ნაწარმოებები თარგმნილია ყოფილი სსრკ ხალხთა და უცხოურ (ფრანგულ და ინგლისურ) ენებზე. დაჯილდოებულია 2 [[ლენინის ორდენი|ლენინის ორდენით]], [[შრომის წითელი დროშის ორდენი|შრომის წითელი დროშისა]] და [[საპატიო ნიშანი|"საპატიო ნიშნის"]] ორდენებით.




[[კატეგორია:ქართველები]]
[[კატეგორია:ქართველი პოეტები]]
[[კატეგორია:დაბადებული  1914]]
[[კატეგორია:გარდაცვლილი 1994]]
