'''მცირე კავკასიონი''' - [[მთიანეთი|მთათა სისტემა]], მდებარეობს [[სამხრეთი კავკასია|სამხრეთ კავკასიის]] სამხრეთ ნაწილში, [[სომხეთის მთიანეთი|სომხეთის მთიანეთის]] ჩრდილოეთით. [[კავკასიონი|დიდ კავკასიონთან]] იგი დაკავშირებულია [[ლიხის ქედი|ლიხის ქედით]] და პრაქტიკულად მის პარალელურად მდებარეობს, ამასთან მისგან გამოყოფილია კოლხეთის დაბლობით და მტკვრის ქვაბულით. მისი სიგრძე 600 კმ-ს აღწევს, მაქსიმალური სიმაღლე 3724 მ-ს (მთა გიამიში). მცირე კავკასიონის სისტემაში შედის ქედები: [[მესხეთის ქედი|მესხეთის]], [[თრიალეთის ქედი|თრიალეთის]], სომხეთის, მურგუზის, შახდაღის, ყარაბაღის, რომლებიც ქმნიან ჩრდილო-აღმოსავლეთისაკენ მიქცეულ რკალს. მთიანეთის ჩრდილოეთ ფერდობებზე ჭარბობს ტყის ლანდშაფტები და ნოტიო სუბტროპიკები(დასავლეთით), სუბტროპიკული ლანდშაფტები ბუჩქნარებით (აღმოსავლეთით), თხემზე - მთა-მდელოს, ხოლო სამხრეთ ფერდობებზე - ძირითადად სტეპები, მეჩხერი ტყეებით და ბუჩქნარებით.
