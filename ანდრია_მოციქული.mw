[[სურათი:Standrew.jpg|thumb|ანდრია მოციქული]]
'''ანდრია მოციქული''', ''პირველწოდებული'', ქრისტიანული ტრადიციით, [[ქრისტე|ქრისტეს]] მოწაფეთაგანი.

XI საუკუნიდან ანდრია მოციქული საქართველოში ცნობილი იყო როგორც ქართველებში ქრისტიანობის პირველი მქადაგებელ-გამავრცელებელი. ანდრია მოციქული [[ორიგენე|ორიგენს]] (II-III საუკუნეები) [[სკვითები|სკვითების]] განმანათლებლად ჰყავს გამოყვანილი. VIII-IX საუკუნეებში ბიზანტიურ მწერლობაში ანდრია მოციქული პონტოს მქადაგებლად არის დასახელებული. ანდრია მოციქულის საქართველოში მოღვაწეობის შესახებ პირველი ცნობა ნიკიტა პაფლაგონიელს († [[890]]) მოეპოვება. მის ნაშრომში ანდრიას წილხვდომილად ჩრდილოეთია აღნიშნული და თვით იგი იბერთა და სავრომატების, ტავრებისა და სკვითების განმანათლებლად იწოდება. ამგვარად, ცნობა ანდრია მოციქულის საქართველოში მოღვაწეობაზე ბერძნულ მწერლობაში IX საუკუნის II ნახევარში ჩნდება და საქართველოშიც აქედანაა შემოსული X-XI საუკუნეებში. ამ წყაროზე დაყრდნობით ქართულ ძეგლებში პირველი გარკვეული ცნობა ანდრიას საქართველოში მოღვაწეობის შესახებ [[გიორგი მთაწმინდელი|გიორგი მთაწმინდელს]] (XI საუკუნის II ნახევარი) მოეპოვება. ის საქართველოს ეკლესიის დამფუძნებლად ანდრია მოციქულს თვლიდა და ანტიოქიის პატრიარქთან პაექრობის დროს ქართული ეკლესიის დამოუკიდებლობის უფლებას ამ ცნობაზე დამყარებით ამკიცებდა. შემდეგში [[ეფრემ მცირე|ეფრემ მცირემ]] ეს ცნობა წმინდა ნინოს მქადაქებლობითი მოღვაწეობის ფაქტს შეუთანხმა და საქართველოში ქრისტიანობის მეორეგზის ქადაგების აუცილებლობას გამნარტება მოუძებნა. [[რუის-ურბნისის საეკლესიო კრება 1104|რუის-ურბნისის საეკლესიო კრებამ]] ([[1108]]) ეფრემის ეს დებულება უცილობელ ჭეშმარიტებად ცნო და დააკანონა. 

{{ესკიზი}}

[[კატეგორია:მოციქულები]]

[[bg:Андрей Първозвани]]
[[cs:Svatý Ondřej]]
[[de:Andreas (Apostel)]]
[[el:Απόστολος Ανδρέας]]
[[en:Saint Andrew]]
[[eo:Sankta Andreo]]
[[es:Andrés el Apóstol]]
[[et:Andreas]]
[[fi:Andreas (apostoli)]]
[[fr:André (apôtre)]]
[[ga:Naomh Aindriú]]
[[hr:Sveti Andrija]]
[[id:Andreas]]
[[ja:アンデレ]]
[[ko:성 안드레]]
[[nl:Andreas (apostel)]]
[[pl:Andrzej Apostoł]]
[[pt:Santo André]]
[[ro:Andrei (apostol)]]
[[ru:Андрей (апостол)]]
[[simple:Saint Andrew]]
[[sk:Svätý Ondrej]]
[[sv:Andreas (apostel)]]
[[uk:Андрій Святий]]
[[zh:聖安德烈]]
