'''ალექსანდრე ბაქარის ძე''' (''ბაგრატიონ''ი) (* დაახლ. [[1724]]/[[1728]] ―   † [[1791]]), ქართლის სამეფო ტახტის პრეტენდენტი, [[ვახტანგ VI | ვახტანგ VI-ის]] შვილიშვილი, დაიბადა [[რუსეთი | რუსეთში]], იქვე მიიღო განათლება. ატარებდა გრუზინსკის გვარს, იყო გვარდიის ოფიცერი.

ალექსანდრე ქართლის ტახტის მემკვიდრე იყო და ვერ ურიგდებოდა ქართლში [[თეიმურაზ II | თეიმურაზ II-ის]], შემდეგ [[ერეკლე II | ერეკლე II-ის]] მეფობას. ამიტომ [[ბაქარი | ბაქარის]] გარდაცვალების შემდეგ ([[1750]]) დაიწყო  ბრძოლა ქართლის სამეფო ტახტის ხელში ჩასაგდებად. [[1763 | 1763-იდან]] ფარულად ემზადებოდა საქართველოში წამოსასვლელად, მაგრამ სამშობლოში უნებართვოდ დაბრუნების ცდა ჩაეშალა. [[1766]] [[ეკატერინე II | ეკატერინე II-ის]] ბრძანებით სამხედრო წოდება ჩამოართვეს და სამშობლოში გამგზავრების ნება დართეს. [[1767]] ალექსანდრე შირაზში ქერიმ-ხანთან მივიდა და დახმარება სთხოვა. ხანგრძლივი უნაყოფო ლოდინის შემდეგ იგი [[სოლომონ I | სოლომონ I-ის]] მიწვევით იმერეთში ჩავიდა და [[1779]] წელს, როცა ერეკლე ერევანს იყო სალაშქროდ, ქალაქში აჯანყების მოწყობა სცადა, მაგრამ უშედეგოდ. [[1782]] წელს [[ამილახვარი, ალექსანდრე |  ა. ამილახვართან]] ერთად ფათალი-ხანთან გადავიდა დაღესტანში. ერეკლე II-ის თხოვნით რუსეთის მთავრობამ [[1783]] წელს ალექსანდრე შეიპყრო, მკაცრი პოლიცოური ზედამხედველობა დაუწესა და გადაასახლა სმოლენსკში, სადაც პატიმრობაში გარდაიცვალა.


[[კატეგორია:ქართველები]]
[[კატეგორია:გარდაცვლილი  1791]]
