'''სრულიად საქართველოს წმინდა ილია მართლის საზოგადოება'''  - პოლიტიკური პარტიებისა და ორგანიზაციების გაერთიანების, - "მრგვალი მაგიდის" ერთ-ერთი ორგანიზაცია, პრეზიდენტ [[გამსახურდია, ზვიად|ზვიად გამსახურდიას]] ეროვნული, კანონიერი ხელისუფლების ერთ-ერთი მმართველი პარტია ([[საქართველოს ჰელსინკის კავშირი|საქართველოს ჰელსინკის კავშირთან]] და გაერთიანებაში შემავალ რამდენიმე სხვა ორგანიზაციასთან ერთად). შეიქმნა [[1988]] წელს, [[კოსტავა, მერაბ|მერაბ კოსტავას]] (1939-1989) და ზვიად გამსახურდიას (1939-1993) თაოსნობით. "მრგვალი მაგიდის" სხვა ორგანიზაციებთან ერთად (საარჩევნო ბლოკი "მრგვალი მაგიდა-თავისუფალი საქართველო") გამარჯვება მოიპოვა [[1990]] წლის [[28 ოქტომბერი|28 ოქტომბრის]] პირველ მრავალპარტიულ, დემოკრატიულ საპარლამენტო არჩევნებში. წევრებით წარმოდგენილია უზენაეს საბჭოსა და მინისტრთა კაბინეტში.

წმინდა ილია მართლის საზოგადოება შედარებით მცირერიცხვოვანი, მაგრამ ერთ-ერთი უძლიერესი და უმდგრადესი ორგანიზაციაა ეროვნულ მოძრაობაში. [[1991]]-[[1992]] წლების [[დეკემბერი|დეკემბერ]]-[[იანვარი|იანვრის]] კრიმინალური სამხედრო გადატრიალების შემდეგ (რომელიც შეფასებული იქნა, როგორც კომუნისტური პარტ-ნომენკლატურის ბინძური რევანში), 1992-2003 წლებში, ორგანიზაცია აქტიურად, პოლიტიკური (მშვიდობიანი) მეთოდებით იღვწოდა საქართველოში კანონიერი ხელისუფლების აღსადგენად. ამ დროის მანძილზე [[შევარდნაძე, ედუარდ|შევარდნაძის]] რეჟიმის მიერ რეპრესირებულ იქნა საზოგადოების მრავალი წევრი, რომელთაგან ბევრი იყო პოლიტიკური პატიმარი. ორგანიზაციის არაერთი წევრი ნაწამები და მოკლულია.

ემიგრაციაში სრულიად საქართველოს წმინდა ილია მართლის საზოგადოების ინგლისურენოვანი ვებ საიტი "შავლეგო" მოქმედებს [[1996]] წლიდან და არსებითი როლი შეასრულა საქართველოში კრიმინალური სახელმწიფო გადატრიალების შემდეგ სიმართლის გავრცელებაში.

ამჟამად საქართველოში და საზღვარგარეთ მოქმედებს საზოგადოების რამდენიმე ფრაქცია, რომელთაც ცალკეული განსხვავების მიუხედავად საერთო ძირითადი, შეურიგებელი პოლიტიკური პოზიცია გააჩნიათ - რაც გამოიხატება 1991 წელს არჩეული (ზ.გამსახურდიას) ხელისუფლების ყველა შტოს საქართველოს ერთად-ერთ ლეგიტიმურ ხელისუფლებად აღიარებაში. 


* [http://www.geocities.com/shavlego „შავლეგო“ - წმინდა ილია მართლის საზოგადოების ვებ საითი]

* [http://mamuli.net/simartle/bpg/publication_view.asp?iabspos=1&vjob=vdocid,11511 მოკლული წევრები]

[[კატეგორია:საქართველოს პოლიტიკა]]
