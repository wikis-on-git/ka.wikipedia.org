'''ჰაინრიხ ლომი''' (* [[1129]] ―    †  [[6 აგვისტო]], [[1195]], [[ბრაუნშვაიგი]]), [[საქსონია | საქსონიისა]] ([[1142]]-[[1180]]) და [[ბავარია | ბავარიის]] ([[1156]]-[[1180]]) ჰერცოგი [[ველფები | ველფების]] საგვარეულოდან. [[ალბრეხტ დათვი | ალბრეხტ დათვთან]] ერთად სათავეში ჩაუდგა წარუმატებელ ჯვაროსნულ ლაშქრობას [[სლავები | სლავების]] წინააღმდეგ [[1147]]. [[1160]] დაიპყრო [[ბოდრიჩები | ბოდრიჩების]] თითქმის მთელი მიწები და ელბის აღმოსავლეთით მდებარე უზარმაზარი ტერიტორიის მფლობელი გახდა. გაანადგურა და აღმოსავლეთით დაახევინა სლავებს, მათ მიწებზე კი [[გერმანელები  | გერმანელი]] კოლონისტები დაასახლა. მწვავე კონფლიქტი მოუვიდა [[ფრიდრიხ I, ბარბაროსი | ფრიდრიხ I ბარბაროსასთან]], რომელმაც ისარგებლა იმით, რომ ჰაინრიხ ლომმა უარი თქვა [[იტალია | იტალიის]] ლაშქრობაში მონაწილეობაზე, [[1180]] სასამართლო მოუწყო და სამფლობელოების დიდი ნაწილი ჩამოართვა.

[[კატეგორია:გერმანელები]]
