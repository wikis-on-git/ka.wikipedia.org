'''მაჩაბელა''' (  †  [[11 სექტემბერი]], [[1795]]), ქართული კულტურის მოღვაწე XVIII საუკუნის II ნახევარში. მაჩაბელას ნამდვილი სახელი გვარი ცნობილი არაა (მაჩაბელა ანუ აჩაბეთელი ზედწოდებაა). [[თეიმურაზ ბატონიშვილი|თეიმურაზ ბატონიშვილის]] ცნობით, მაჩაბელა[[ ქართველები|ქართველი]] იყო. 

დაბალი ფენებიდან გამოსული მაჩაბელა თავისი შესანიშნავი ოსტატობით სამეფო კარზე ცნობილი პიროვნება გახდა და მას თბილისის თეატრის "მსახიობთა უფროსობა" (დასის ხელმძღვანელობა) მიანდვეს. [[1795]] წლის [[11 სექტემბერი|11 სექტემბერს]], როცა [[კრწანისის ბრძოლა 1795|კრწანისის ბრძოლის]] დროს ქართველთა ლაშქარი დამარცხების საფრთხის წინაშე აღმოჩნდა, თბილისის მცხოვრებლებმა შეიარაღებული რაზმი შექმნეს, სათავეში მაჩაბელა ჩაუყენეს და ბრძოლის ველზე გაგზავნეს. მაჩაბელა დაიარაზე სალხინო ჰანგის - "შადიანის" დაკვრით გაუძღვა წინ თბილისელთა, ქიზიყელთა და არაგველთა (300 არაგველი) რაზმს და გმირულად დაიღუპა.


[[კატეგორია:ქართველები]]
