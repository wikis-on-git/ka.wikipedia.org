[[სურათი:TatlinMonument3int.jpg|thumb|250px|ტატლინის კოშკი, კომუნისტური ინტერნაციონალის მონუმენტის მაკეტი.]]
'''კონსტრუქტივიზმი''' იყო [[ხელოვნება|ხელოვნებისა]] და [[არქიტექტურა|არქიტექტურის]] მიმდინარეობა [[რუსეთი|რუსეთში]] [[1914]] წლიდან (განსაკუთრებით აქტუალური ოქტომბრის რევოლუციის დრო), ტერმინი, რომელიც ხშირად გამოიყენება თანამედროვე ხელოვნებაში, და რომელიც უარჰყოფდა წმინდა ხელოვნებას, უპირატესობას ანიჭებდა რა ხელოვნებას, როგორც სოციალური დანიშნულების ინსტრუმენტს -- სოციალისტური სისტემის მშენებლობისთვის. 

ტერმინი "კონსტრუქციის ხელოვნება" პირველად გამოიყენა [[მალევიჩი, კაზიმირ|კაზიმირ მალევიჩმა]] 1917 წელს [[დორჩენკო, ალექსანდრე|ალექსანდრე დორჩენკოს]] ნამუშევრის აღწერისას. კონსტრუქტივიზმი, როგორც პოზიტიური ტერმინი პირველად გამოჩნდა [[გაბო, ნაუმ|ნაუმ გაბოს]] 1920 წლის "რეალისტურ მანიფესტში". ამ სტილის მიმდევრები ინდუსტრიული დიზაინის გავლენის ქვეშ იყვნენ და მასვე იყენებდნენ შემოქმედების მასალად (ლითონის ფურცლები, მინა და მისთ.). ხშირად ეს მასალა გამოყენებული იყო გეომეტრიული ფორმის ობიექტების შესაქმნელად.

მიმდინარეობის ჩამოყალიბება ეკუთვნის [[ტატლინი, ვლადიმირ|ვლადიმირ ტატლინს]], ხოლო გვიანდელ კონსტრუქტივისტთა შორის იყვნენ მანუელ რენდონი, ხოაკინ ტორეს გარსია, ანტუან პევსნერი და ნაუმ გაბო. ახალი მიმდინარეობის იდეოლოგია ჩამოაყალიბა განათლების სახალხო კომისარმა [[ლუნაჩარსკი, ანატოლი|ანატოლი ლუნაჩარსკიმ]] პეტროგრადის ძველი სახვითი ხელოვნების აკადემიის და მოსკოვის მხატვართა კოლეჯის ბაზაზე 1918 წელს. კონსტუქტივისტთა იდეოლოგიური ცენტრი მოსკოვში იყო "ვხუტემასი" - ხელოვნებისა და დიზაინის სკოლა დაარსებული 1919 წელს. გაბოს მტკიცებით სწავლება ამ სკოლაში უფრო მეტად პოლიტიკურ და იდეოლოგირუ დისკუსიებს ემყარებოდა ვინემ თავად ხელოვნებას.

კონსტრუქტივიზმის კანონიკური ნაშრომი იყო ტატლინის პროექტი [[მესამე ინტერნაციონალი|მესამე ინტერნაციონალის]] (1920) მონუმენტისთვის, რომელშიც მან გააერთიანა მანქანური აესთეტიკა დინამიურ კომპონენტებთან, როგორიცაა სამძებრო ფარნები და პროექციული ეკრანები. გაბომ ტატლინის ნამუშევარი სახალხოდ გააკრიტიკა, მოუწოდა რა მას "შექმნას ფუნქციონალური შენობები და ხიდები ან წმინდა ხელოვნება, და არა ორივე ერთად". ამას მოჰყვა 1920 წელს მოსკოვის ჯგუფის ორად გაყოფა, როცა გაბომ და პევნერმა გამოაქვეყნეს "რეალისტური მანიფესტი", რომელშიც გამოცხადებული იყო მოძრაობის შემოქმედებითი ბირთვი. ეს ეწინააღმდეგებოდა ტატლინისა და როდჩენკოს კონსტრუქტივიზმის უტილიტარულსა და ადაპტირებად ვერსიას. გაბოსგან გამიჯვნისთვის ამის შემდეგ ტატლინი და როდჩენკო საკუთარ განშტოებას "პროდუქტივიზმს" უწოდებენ. კონსტრუქტივისტთა მთავარი პოლიტიკური პატრონი [[ტროცკი, ლეონ|ლეონ ტროცკი]] იყო, მაგრამ 1921 წლიდან მისი მხარდაჭერა მცირედება -- კომუნისტურ პარტიას არ შეეძლო მხარი დაეჭირა წმინდა ხელოვნების მოძრაობისთვის. 

{{არქიტექტურა}}
[[კატეგორია:არქიტექტურული მიმდინარეობები]]
[[კატეგორია:ხელოვნების მიმდინარეობები]]

[[cs:Konstruktivismus]]
[[de:Konstruktivismus (Kunst)]]
[[en:Constructivism (art)]]
[[el:Κονστρουκτιβισμός]]
[[es:Constructivismo (arte)]]
[[fr:Constructivisme (art)]]
[[gl:Construtivismo]]
[[he:קונסטרוקטיביזם רוסי]]
[[hu:Konstruktivista művészet]]
[[nl:Constructivisme (kunst)]]
[[ja:ロシア構成主義]]
[[pl:Konstruktywizm (sztuka)]]
[[pt:Arte construtivista]]
[[ro:Constructivism]]
[[ru:Конструктивизм (искусство)]]
[[sl:Konstruktivizem]]
[[sv:Konstruktivism]]
[[tr:Oluşturmacılık]]
