[[სურათი:Edward Hicks - Noah's Ark.jpg|thumb|300px]]
'''ცხოველები''', ''ცხოველური ორგანიზმები'', ცოცხალ არსებათა ერთ-ერთი ძირითადი სამყარო (მეორე სამყარო [[მცენარეები|მცენარეებია]]). ცხოველები [[ჰეტეროტროფული ორგანიზმები|ჰეტეროტროფული ორგანიზმებია]]. უმარტივესების ზოგი სახეობა (ევგლენა) იკვებება როგორც ჰეტეროტროფულად, ისე ავტოტროფულად. თანამედროვე ეპოქაში ცხოვრობს 1,5-იდან 2 მლნ-მდე სახეობის ცხოველი, მ. შ. 1 მლნ-ზე მეტი ფეხსახსხრიანებია. სხვადასხვასისტემატიკოსი ცხოველებს განსხვავებული რაოდენობის ტიპებად ყოფს. უფრო მეტად მიღებულია შემდეგი ტიპები: უმარტივესები (ზოგი ამ ტიპს 5 ტიპად ყოფს), ღრუბლები, ნაწლავღრუიანები, ბრტყელი ჭიები, ნემერტინები, მრგვალი ჭიები, თავეკლიანები, რგოლოვანი ჭიები, ფეხსახსრიანები, ხავსელები, მხარფეხიანები, რბილტანიანები, კანეკლიანები, ჰოგონოფორები, ჯაგარყბიანები, ნახევრად ქორდიანები და ქორდიანები. ცხოველებს შეისწავლის [[ზოოლოგია]] და მრავალი სპეციალური ზოოლოგიის დისციპლინა: [[პროტისტოლოგია]], [[ენტომოლოგია]], [[იქთიოლოგია]], [[ჰერპეტოლოგია]], [[ორნითოლოგია]], [[თერიოლოგია]] და სხვა.


ცხოველებს დიდი მნიშვნელობა აქვს ადამიანის ცხოვრებაში: იყენებენ საკვებად,  გამწევ ძალად, სამრეწველო ნედლეულად და სხვა. ზოგს ზიანი მოაქვს სახალხო მეურნეობის ამა თუ იმ დარგისათვის, ზოგი ცხოველებისა და ადამიანის პარაზიტია. მრავალი სახეობა დაუზოგავი განადგურების გამო მოისპო ან მოსპობის საფრთხის  წინაშე დგას. ამჯამად ქმედითი ღონისძიებები ტარდება ცხოველების რაოდენობრიობის რეგულირებისათვის,  დაცვისათვის, აღწარმოებისათვის (გამოცემულია კანონები, დაარსებულია ნაკრძალები, აღკვეთილები, შემოღებულია "წითელი წიგნი" და სხვა.).


[[კატეგორია:ცხოველები]]
