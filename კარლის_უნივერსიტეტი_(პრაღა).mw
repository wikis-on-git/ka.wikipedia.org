[[სურათი:Seal of Charles University of Prague.png|thumb|პრაღის უნივერსიტეტის ბეჭედი]]

'''კარლის უნივერსიტეტი პრაღაში''' ასევე შემოკლებით '''კარლის უნივერსიტეტი''' ან '''პრაღის უნივერსიტეტი''' (''[[ჩეხური ენა|ჩეხ.]]'' Univerzita Karlova; ''[[ლათინური ენა|ლათ.]]'' Universitas Carolina) უძველესი, უდიდესი და ყველაზე პრესტიჟული [[ჩეხეთის რესპუბლიკა|ჩეხური]] უნივერსიტეტია და ასევე ერთ-ერთი უძველესი უნივერსიტეტია [[ევროპა|ევროპაში]], დაფუძნდა რა 1340-იან წლებში.

როგორც პირველი უნივერსიტეტი [[ცენტრალური ევროპა|ცენტრალურ ევროპაში]] იგი ამ რეგიონის მრავალ მწიგნობარს იზიდავდა, ძირითადად მეზობელი [[წმინდა რომის იმპერია|წმინდა რომის იმპერიის]] გერმანული მიწებიდან, რომლის დედაქალაქი იმ ხანად [[პრაღა]] გახლდათ, და შესაბამისად, გერმანიაში ხშირად ის მოიხსენიება, როგორც პირველი გერმანული უნივერსიტეტი (Karlsuniversität), მიუხედავად იმისა, რომ პირველი უნივერსიტეტი გერმანულ-ენოვან სამყაროში [[ვენა|ვენაში]] დაარსდა (1365), ხოლო პირველი უნივერსიტეტი თანამედროვე გერმანიის ტერიტორიაზე კი [[ჰაიდელბერგი|ჰაიდელბერგში]] (1386).

შანხაის ჯიაო ტონგის უნივერსიტეტის მიერ წარმოებული ყოველწლიური გამოკვლევის თანახმად მსოფლიო უნივერსიტეტების თანამედროვე აკადემიური რანგით პრაღის უნივერსიტეტი წამყვანია არა მხოლოდ ჩეხეთის რესპუბლიკაში, არამედ სრულიად ცენტრალურ და აღმოსავლეთ ევროპაში უნგრეთის [[სცეგედის უნივერსიტეტი|სცეგედის უნივერსიტეტთან]] ერთად.

==ისტორია==
[[სურათი:Charles IV. 2003-12-24.jpg|thumb|left|უნივერსიტეტის დამფუძნებლის - იმპერატორ კარლ IV-ის მონუმენტი]] ჩეხური წყაროების უმრავლესობა მე-19 საუკუნიდან მოყოლებული - ენციკლოპედიები, ისტორიის სახელმძღვანელოები და თავად უნივერსიტეტის მასალები - მიუთითებენ უნივერსიტეტის დაფუძნების თარიღად [[1348]] წელს. ამ წლის [[7 აპრილი|7 აპრილს]] [[კარლ I]]-მა, [[ბოჰემია|ბოჰემიის]] მეფემ (მოგვიანებით ცნობილი, როგორც [[კარლ IV]], წმინდა რომის იმპერატორი) გამოსცა ბრძანება ამ დაწესებულებისთვის განსაკუთრებული პრივილეგიების მინიჭების შესახებ. თუმცა ერთი წლით ადრე (1347) პაპმა [[კლემენტ VI]]-მ 26 იანვარს უკვე გასცა მსგავსი ბრძანებულება, რომელიც დასაბამს აძლევს ქრისტიანულ სამოძღვრებო დაწესებულებას. მეფის ბრძანებულებით ეს დაწესებულება საეკლესიო დაქვემდებარებიდან თავისუფლდებოდა. უნივერსიტეტის შექმნის დღედ მეფის ბრძანებულების თარიღის აღნიშვნა შესაძლოა მე-19 საუკუნის ანიტი-კლერიკალური მიმართულების ზეგავლენად უნდა მივიჩნიოთ.

[[ბოლონიის უნივერსიტეტი|ბოლონიისა]] და [[პარიზის უნივერსიტეტი|პარიზის უნივერსიტეტების]] მოდელზე შექმნილი პრაღის უნივერსიტეტი სტუდენტებისთვის 1349 წელს გაიხნა. არქიეპისკოპოს არნოსტ პარდუბისელს მნიშვნელოვანი წვლილი მიუძღვის უნივერსიტეტის ჩამოყალიბების საქმეში, ვინაიდან მან აიძულა საეკლესიო მოძღვრები მასწავლებლობისთვის გარკვეული დრო დაეთმოთ. ლექციები კოლეჯებში ტარდებოდა, რომელთა შორის უძველესია "კაროლინუმი". უნივერსიტეტი დაყოფილი იყო ჩეხურ, ბავარიულ, საქსონურ და პოლონურ განყოფილებებად, რომელთაც "ნაციები" ეწოდებოდა.

[[1403]] წელს უნივერსიტეტში აკრძალეს [[ვიკლიფი, ჯონ|ჯონ ვიკლიფის]] მოძღვრებების სწავლება, თუმცა მისი დოქტრინა შემდგომშიც დიდი პოპულარობით სარგებლობდა. [[ჰუსი, იან|იან ჰუსმა]], რომელიც უნივერსიტეტის დეკანი და რექტორი იყო, ვიკლიფის ტრიალოგუსი ჩეხურ ენაზე თარქმნა. უნივერსიტეტის სხვა ნაციებმა მხარი პაპ [[გრეგორი XII]]-ს დაუჭირეს. თუმცა ჰუსმა იცოდა როგორ გამოეყენებინა მეფე ვენცესლაუსის ოპოზიცია გრეგორის მიმართ. 1409 წლის კუტნა ჰორას დეკრეტის მიხედვით (ჩეხ. Dekret Kutnohorský) ჰუსსა და ჩეხურ ნაციას უნივერსიტეტის საქმეებში სამი ხმის უფლება მიეცათ, მაშინ როცა სხვა ნაციებს ერთად მხოლოდ ერთი ხმის უფლება დარჩათ. ამ დეკრეტის გამო პროტესტის ნიშნად ყველა გერმანელი პროფესორი და სტუდენტი 1409 წლის მაისში [[ლაიპციგის უნივერსიტეტი|ლაიპციგის უნივერსიტეტში]] გადადის. პრაღის უნივერსიტეტმა დაკარგა საკუთარი მასწავლებლებისა და სტუდენტების უდიდესი ნაწილი. მას შემდეგ უნივერსიტეტმა დაკნინება დაიწყო და მცირე ხანში საკმაოდ დაბალი სტატუსის ეროვნულ დაწესებულებად გადაიქცა. ათწლეულების განმავლობაში არცერთი ხარისხი არ გაცემულა და მხოლოდ ხელოვნების ფაკულტეტი ფუნქციონირებდა. კარლ IV-ის ვაჟმა, იმპერატორმა [[ზიგისმუნდი (იმპერატორი)|ზიგისმუნდმა]] უნივერსიტეტის ნარჩენები საკუთარი მფარველობის ქვეშ აიყვანა და მის აღორძინებას შეეცადა, რაც ნაწილობრივ მიღწეულ იქნა იმპერატორ [[რუდოლფ II]]-ის მიერ, მისი პრაღაში გადასვლის შემდეგ. იმპერატორმა [[ფერდინანდ I]]-მა მოაწყო პრაღის იეზუიტების ყრილობა, რომელთა გადაწყვეტილებით უნივერსიტეტში აკადემია გაიხსნა. მალევე, მათ უნივერსიტეტის მმართველობის სადავეები ჩაიგდეს ხელთ, თუმცა 1618-1621 წლებში ისინი გაძევებულ იქნენ. 1622 წლისთვის იეზუიტები ისევ გაძლიერდნენ და იმპერატორზე დიდი გავლენა მოიპოვეს. საიმპერატორო განკარგულებით იეზუიტებს უზენაესი განკარგვის უფლება მიეცათ მთელ სასკოლო სისტემაზე ბოჰემიაში, [[მორავია|მორავიასა]] და [[სილისია|სილისიაში]]. კაროლინუმში ამ დროისთვის დარჩენილი ოთხი პროფესორიც გადადგა და უნივერსიტეტის ათივე კოლეჯი იუზუიტების ხელში გადავიდა.

(დამუშავების პროცესშია)

==ცნობილი კურსდამთავრებულები==
==ცნობილი მეცნიერ-მასწავლებლები==
==რესურსები ინტერნეტში==
* [http://www.cuni.cz/UK-1628.html ოფიციალური ვებგვერდი ინგლისურად] 

{{განათლება}}

[[კატეგორია:ჩეხეთის უნივერსიტეტები]]
[[კატეგორია:ევროპის უძველესი უნივერსიტეტები]]
[[კატეგორია:პრაღა]]

[[ca:Universitat Carolina de Praga]]
[[cs:Univerzita Karlova]]
[[de:Karls-Universität Prag]]
[[en:Charles University in Prague]]
[[eo:Karola Universitato]]
[[es:Universidad Carolina]]
[[fr:Université Charles de Prague]]
[[ja:プラハ・カレル大学]]
[[ko:카렐 대학교]]
[[pl:Uniwersytet Karola]]
[[ro:Universitatea Carolină]]
[[sv:Karls-universitetet i Prag]]
