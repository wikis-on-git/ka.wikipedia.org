[[image:Maurice Maeterlinck.jpg|frame|right|მორის მეტერლინკი]]
'''მორის მეტერლინკი''', (* [[29 აგვისტო]], [[1862]], [[გენტი]]   ―   †  [[5 მაისი]],  [[1949]], [[ნიცა]]), [[ბელგიელები|ბელგიელი]] მწერალი, [[ნობელის პრემია|ნობელის პრემიის]] ლაურეატი [[1911]] წელს.

==ბიოგრაფია და შემოქმედება==
დაიბადა ფლანდრიელი ნოტარიუსის ოჯახში; გენტის კოლეჟის დამთავრების შემდეგ სწავლობდა სამართალს [[პარიზი|პარიზში]]; [[1898]] წლიდან ცხოვრობდა [[საფრანგეთი|საფრანგეთში]], წერდა [[ფრანგული ენა|ფრანგულ ენაზე]]. [[1883]] წლიდან აქვეყნებდა კრიტიკულ წერილებს ნარკვევებსა და ლექსებს. [[1889]] წელს გამოაქვეყნა [[ლექსი|ლექსების]] კრებული "სათბურები", [[1896]] წელს – "12 სიმღერა" ([[1900]] წელს – "15 სიმღერა); მის პირველსავე [[პიესა|პიესაში]] "პრინცესა მალენი" ([[1889]] წელი) გამოვლინდა მწერლის ფილოსოფიური და ესთეტიური პოზიცია; იგი იმთავითვე განზე გადგა პოლიტიკური, საზოგადოებრივი, სოციალური პრობლემებისგან, რამაც განაპირობა ზღაპრულ–ფანტასტიუტი ირეალური სამყაროს თემატიკის დამკვიდრება მის შემოქმედებაში. მეტერლინკი აღიარებდა სხვა, მეორე სამყაროს, იდუმალ, ზებუნებრივ ძალებს და ადამიანის უმწეობას მათ წინაშე; აქედან გამომდინარე, მის პიესებში ქვეშეცნეული გამოდის წინა პლანზე, ადამიანი არ მოქმედებს რეალურ სამყაროში, პასიურად ელის გარდაუვალ ბედისწერას. მეტერლინკის პერსონაჟი უმთავრესად აბსტრაქტული არსებაა, რომელსაც არა აქვს კონკრეტული ყოფა, ბიოგრაფია, ეროვნება. ამ კონცეფციების შესაბამისად, მეტერლინკი აყენებდა მსახიობის დეპერსონალიზაციის საკითხს, "სტატიკური თეატრის", "დუმილის", "მეორე დიალოგის", "სიკვდილის თეატრის" თეორიას, რაც გამოიკვეთა სტატიაში "ყოველდღიური ცხოვრების ტრაგიზმი" (ესეების წიგნი "მორჩილთა საგანძური", 1896). ამ თეორიების შესაბამისადა შექმნილი მისი ერთმოქმედებიანი პიესებიც "დაუპატიჟებელი", "ბრმები" (ორივე 1890), "პელეასი და მელიზანდი" ([[1892]]), "ალადინი და პალომიდი", "იქ, შიგნით", "ტენტაჟილის სიკვდილი" (სამივე [[1894]]), "აგლავენი და სელისეტი", "არიან და ლურჯწვერა" (ორივე 1896) და სხვ. 1898 წელს გამოქვეყნდა მეტერლინკის იდეალისტური თხზულება "სიბრძნე და ბედი" შეცნობისა და ეთიკის პრობლემების შესახებ. თხზულება "იდუმალი ტაძრის" ([[1902]]) გამოსვლის შემდეგ მეტერლინკის შემოქმედებაში გაჩნდა ოსტატური თემები, ცოცხალი, რეალური სამყარო და არსებები ("და ბეატრისი", [[1900]]; "მონა ვარ", 1902; "ჟუაზელი", 1903; "წმინდა ანტუანის სასწაული", 1903 და სხვ.). მისი ფილოსოფიური კრედო გამოხატულია პიესა–ზღაპარში "ლურჯი ფრინველი" (1908). მეტერლინკმა შექმნა კიდევ მრავალი პიესა, რომელთაგან ბევრი ხელოვნური, ფსევდოისტორიული და ფსევდომოდერნისტული იყო ("ნიშნობა", 1918; "სტილმონდის ბურგომისტრი", 1919; "ჟანა დ'არკი", 1945; "საშინელი სამსჯავრო", 1941 და სხვ.) წერდა აგრეთვე ფილოსოფიურ ესეებს, ტრაქტატებს, ნატურფილოსოფიურ შრომებს, მემუარებს ("ცისფერი ბუშტები (ბედნიერი მოგონებანი)", 1948). 1940–1947 წლებში ცხოვრობდა აშშ–ში.

==მორის მეტერლინკი საქართველოში==
მეტერლინკის შემოქმედება, განსაკუთრებით მისი [[დრამატურგია]], დიდი პოპულარობით სარგებლობდა. [[საქართველო|საქართველოში]] მას უკვე 1900–იანი წლებიდან იცნობენ. [[აბაშიძე, კიტა|კ. აბაშიძე]] "სცენის მეფეს" უწოდებდა ([[1906]]), [[ქიქოძე, გერონტი|გ. ქიქოძე]] კი ახალი დრამის ფუძემდებლად მოიხსენიებდა. მეტერლინკის დრამა "დაუპატიჟებელი" 1905 წელს გამოაქვეყნა "ივერიის ბიბლიოთეკამ" (#2, [[ჯავახიშვილი, მიხეილ| მ. ადამაშვილის (მ. ჯავახიშვილის)]] თარგმანი), ხოლო [[1907]] წელს ეს დრამა დადგა თბილისის სახაზინო თეატრმა, რომელმაც [[1908]] წელს წარმოადგინა აგრეთვე "და ბეატრისა" (ა. ავალიშვილის თარგმანი); ეს პიესა [[1908]]–[[1911]] წლებში დაიდგა ქუთაისში, [[1913]] წელს კი – კვლავ [[თბილისი|თბილისში]]; [[1910]] წელს გამოქვეყნდა "ტენტაჟილის სიკვდილი" ("დროება", სურათებიანი დამატება #3,4,5; თ. ნათიშვილის თარგმანი), "მონა ვარ" (გ. ჩიკვაიძის თარგმანი), "სახლში" (ჟურნალი "ცხოვრება და ხელოვნება", #10; კ. ანდრონიკის თარგმანი), "იქ, შიგნით" (გაზეთი "სახალხო ფურცელი", სურათებიანი დამატება #56, 1915, სანგინაძის (ს. გრძელიშვილის ფსევდონიმი) თარგმანი). "წმინდა ანტონიოს სასწაული" [[1911]] წელს დაიდგა [[ქუთაისი|ქუთაისში]], [[1913]] წელს თბილისში (პ. ჩიქვინიძის თარგმანი).

{{ბიოგრაფია}}
[[კატეგორია:ბელგიელები]]
[[კატეგორია:ბელგიელი მწერლები]]
[[კატეგორია:სიმბოლისტი მწერლები]]
[[კატეგორია:ნობელის პრემია ლიტერატურის დარგში]]
[[კატეგორია:დაბადებული  1862]]
[[კატეგორია:გარდაცვლილი 1949]]

[[bg:Морис Метерлинк]]
[[cs:Maurice Maeterlinck]]
[[de:Maurice Maeterlinck]]
[[en:Maurice Maeterlinck]]
[[es:Maurice Maeterlinck]]
[[fi:Maurice Maeterlinck]]
[[fr:Maurice Maeterlinck]]
[[he:מוריס מטרלינק]]
[[hu:Maurice Maeterlinck]]
[[it:Maurice Maeterlinck]]
[[nl:Maurice Maeterlinck]]
[[no:Maurice Maeterlinck]]
[[pl:Maurice Maeterlinck]]
[[pt:Maurice Maeterlinck]]
[[ro:Maurice Maeterlinck]]
[[ru:Метерлинк, Морис]]
[[sk:Maurice Maeterlinck]]
[[sv:Maurice Maeterlinck]]
[[uk:Метерлінк Моріс]]
