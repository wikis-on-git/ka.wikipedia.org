'''ჩილდირის ბრძოლა 1578''', ბრძოლა ოსმალეთის ჯარსა და სპარსეთის ლაშქარს შორის ჩილდირის ველზე (ახლანდელი თურქეთის ტერიტორია). 

ოსმალეთმა გამოიყენა სპარსეთის შინაური არეულობა, დაარღვია [[1555]] [[ამასიის ზავი|ამასიის ზავის]] პირობები და ომი გამოუცხადა სპარსეთს. ამ ომში ოსმალეთი ცდილობდა მიემხრო საქართველოს  მეფე-მთავრები. მრავალრიცხოვანი არმია ლალა მუსტაფა-ფაშას მეთაურობით სამხრეთ საქართველოში შეიჭრა. რამდენიმე ციხის (ქაჯის, ველის, თეთრიციხის) აღების შემდეგ ოსმალები ჩილდირის ველზე დაბანაკდნენ. სპარსელთა ჯარი 30 ათას კაცს ითვლიდა. გადამწყვეტი ბრძოლა მოხდა ჩილდირის ველზე [[9 აგვისტო|9 აგვისტოს]] და ოსმალთა გამარჯვებით დამთავრდა. მათ ხელთ იგდეს 500 ტყვე და დიდძალი ნადავლი. ბრძოლაში 5 ათასი სპარსელი დაიღუპა. ტყვე ყიზილბაშები დახოცეს, ქართველები კოცონზე დაწვეს.  ჩილდირის ბრძოლის შემდეგ [[ახალციხის საფაშო]] მთლიანად ოსმალებმა დაიკავეს.
