'''კატაიამა სენ''' (* [[3 დეკემბერი]], [[1859]], სოფ. ჰადეგი, [[მიმასაკის პროვინცია]] ― † [[5 ნოემბერი]], [[1933]], [[მოსკოვი]]), [[იაპონია|იაპონიისა]] და საერთაშორისო მუშათა მოძრაობის მოღვაწე. [[იელის უნივერსიტეტი|იელის უნივერსიტეტის]] ([[აშშ]]) დამთავრების ([[1895]]) შემდეგ, [[1896]] დაბრუნდა იაპონიაში და აქტიურად ჩაება სოციალისტური და მუშათა მოძრაობის ორგანიზაციაში. [[1900]] დაუსწრებლად აირჩიეს II ინტერნაციონალის აღმასკომის ბიუროს წევრად. [[1914]] პოლიციის რეპრესიების გამო აშშ-ში წავიდა, სადაც მიემხრო ამერიკის სოციალისტურ მოძრაობას, დაარსა იაპონიის მუშების პირველი კომუნისტური ჯგუფები აშშ-ში ([[1918]]). [[1920]] [[იაპონიური ენა|იაპონიურ ენაზე]] თარგმნა [[ლენინი, ვლადიმერ|ვ. ი. ლენინის]] წიგნი "სახელმწიფო და რევოლუცია". პოლიციის დევნის გამო [[1921]] [[მექსიკა|მექსიკაში]] წავიდა, იქიდან - [[სსრკ|საბჭოთა რუსეთში]]. [[1922]] აირჩიეს კომინტერნის აღმასკომის წევრად, შემდეგ კომინტერნის აღმასკომის პრეზიდიუმის წევრად. კატაიამა იყო იაპონიის კომპარტიის შექმნის ერთ-ერთი ინიციატორი ([[1922]]). მონაწილეობდა ბრიუსელისა ([[1927]]) და მაინის ფრანკფურტის ([[1929]]) ანტიიმპერიალისტურ კონგრესებში. ასევე ამსტერდამის ომის საწინააღმდეგო კონგრესში ([[1932]]). დასაფლავებულია [[წითელ მოედანი|წითელ მოედანზე]], კრემლის კედელთან.


[[კატეგორია:იაპონელები]]
[[კატეგორია:დაბადებული  1871]]
[[კატეგორია:გარდაცვლილი  1911]]
[[ja:片山潜]]
