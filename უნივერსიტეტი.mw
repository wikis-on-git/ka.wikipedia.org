'''უნივერსიტეტი''' უმაღლესი განათლებისა და კვლევის დაწესებულებაა, სადაც კურსდამთავრებულებს [[აკადემიური ხარისხი]] ენიჭება. საფუძვლად უდევს ლათინური სიტყვა ''universitas'', რაც ''კორპორაციას'' ნიშნავს (ვინაიდან თავდაპირველად შუა საუკუნეებში უნივერსიტეტები მხოლოდ მეცნიერ-მასწავლებელთა გაერთიანება იყო).

==ისტორია==
ამ განსაზღვრების გამო მსოფლიოს უძველესი უნივერსიტეტები [[ევროპა|ევროპაში]] იყო, ვინაიდან აკადემიური ხარისხის გაცემა არ იყო მიღებული [[აზია|აზიისა]] და [[აფრიკა|აფრიკის]] უძველეს სასწავლო დაწესებულებებში. მიუხედავად ამისა, უმაღლესი სასწავლებლები გაცილებით ადრეც არსებობდნენ ისეთ ქვეყნებში, როგორებიცაა [[ჩინეთი]], [[ეგვიპტე]] და [[ინდოეთი]].

[[აკადემია]] დაფუძნებული ძვ. წ. 387 წელს ბერძენი ფილოსოფოსი [[პლატონი|პლატონის]] მიერ აკადემოსში [[ათენი|ათენთან]] ახლოს ასწავლიდა სტუდენტებს [[ფილოსოფია|ფილოსოფიას]], [[მათემატიკა|მათემატიკას]] და [[გიმნასტიკა|გიმნასტიკას]] და მიიჩნევა თანამედროვე ევროპული უნივერსიტეტების წინაპრად. სხვა ბერძნული ქალაქები მნიშვნელოვანი საგანმანათლებლო ინსტიტუტებით იყვნენ: [[კოსი]] ([[ჰიპოკრატე|ჰიპოკრატეს]] სამშობლო), რომელსაც სამადიცინო სკოლა გააჩნდა, და [[როდოსი]], სადაც ფილოსოფიური სკოლები არსებობდა. განთქმული კლასიკური უნივერსიტეტი იყო [[ალექსანდრიის მუზეუმი და ბიბლიოთეკა]].

პლატონიდან დაახლოებით ათას წელიწადში თანამედროვე უნივერსიტეტების მსგავსი დაწესებულებები გაჩნდა [[სპარსეთი|სპარსეთში]] და [[ისლამური სამყარო|ისლამურ სამყაროში]], სადაც განსაკუთრებით აღსანიშნავია [[გუნდიშაფურის აკადემია]] და უფრო გვიანდელი [[ალ-აზჰარის უნივერსიტეტი]] [[ქაირო|ქაიროში]].

ევროპამდე მრავალი საუკუნით ადრე აზიაში არსებობდა რამდენიმე სასწავლო დაწესებულება, რომელიც მიემსგავსებოდა დასავლური ტიპის უნივერსიტეტებს. მაგ. ადრეულ ჩინურ სახელმწიფოში სახელმწიფო სამსახურისთვის მოხელეები შესარჩევ გამოცდებს აბარებდნენ იმპერიული საგამოცდო და განათლების სისტემის სტანდარტების მიხედვით, რომელიც [[ჰანის დინასტია|ჰანის დინასტიის]] დროს იქნა შემოღებული (ძვ.წ. 206 - 220). 

უძველესი ქალაქები [[ნალანდა]], [[ვიკრამასილა]], [[კანჩიპურა]] და [[ტაკშასილა]] აღმოსავლეთში განთქმული სასწავლო ცენტრების წარმოადგენდნენ და აქ სტუდენტები მთელი აზიიდან ჩამოდიოდნენ. აღსანიშნავია, რომ ნალანდა [[ბუდიზმი|ბუდისტური]] განათლების უმნიშვნელოვანესი ცენტრი იყო სადაც ბუდისტები ჩინეთიდან, ცენტრალური და სამხრეთ-აღმოსავლეთ აზიიდან სწავლობდნენ.

[[კაროლინგები|კაროლინგების]] პერიოდში, [[შარლემანი]] აყალიბებს შემდგომში სხელგანთქმულ აკადემიას არისტოკრათა შვილების განათლებისათვის, რათა ხელი შეწყობოდა იმპერიისთვის საჭირო პროფესიონალთა მომზადებას. ეს საჭიროება მე-11 საუკუნეში უნივერსიტეტის აღმასვლის წინაპირობა გახდა.

შუასაუკუნეების ევროპის პირველი უნივერსიტეტი იყო [[მაგნავრის უნივერსიტეტი]] [[კონსტანიტენეპოლი|კონსტანტინეპოლში]] (ამჟ. [[სტამბული]], [[თურქეთი]]), დაფუძნებული [[849]] წელს, შემდეგ მას მოჰქყვა [[ბოლონიის უნივერსიტეტი]] [[ბოლონია|ბოლონიაში]], [[იტალია]], და [[პარიზის უნივერსიტეტი]] [[პარიზი|პარიზში]], [[საფრანგეთი]]. შუასაუკუნეების უნივერსიტეტთა უმრავლესობა კათოლიკური ეკლესიის კათედრალური სკოლების მფარველობით იქმნებოდა. ისტორიკოსები მიიჩნევენ რომ უნივერსიტეტებისა და კათედრალური სკოლების გაჩენა ადრეულ მონასტერთა მიერ სწავლებისადმი ინტერესის წახალისების შედეგი იყო.

ევროპაში ახალგაზრდა მამაკაცები უნივერსიტეტში შედიოდნენ ტრივიუმისა და ქუადრივიუმის შესწავლის დასრულების შემდეგ. ტრივიუმი წარმოადგენდა მოსამზადებელ კლასს [[გრამატიკა|გრამატიკაში]], [[რიტორიკა|რიტორიკაში]] და [[ლოგიკა|ლოგიკაში]], ხოლო ქუადრივიუმი - [[არითმეტიკა|არითმეტიკაში]], [[გეომეტრია|გეომეტრიაში]], [[მუსიკა|მუსიკასა]] და [[ასტრონომია|ასტრონომიაში]].

უნივერსიტეტები როგორც წესი ყალიბდებოდა ჩარტერის მიღების შედეგად. მაგ. ბრიტანეთში უნივერსიტეტი ყალიბდება საპარლამენტო აქტისა ან სამეფო ჩარტერის საფუძველზე. ორივე შემთხვევაში საჭიროა უზენასი საკონსულოს თანხმობა და მხოლოდ მის წევრებს შეუძლიათ რაიმე სახის ხარისხის მინიჭება.
==აგრეთვე იხილეთ==
*[[თბილისის სახელმწიფო უნივერსიტეტი]]
==ბმულები==

*[http://www.mes.gov.ge საქართველოს განათლებისა და მეცნიერების სამინისტრო]
*[http://www.tsu.ge თბილისის სახელმწიფო უნივერსიტეტი]
*[http://www.tsmu.edu თბილისის სახელმწიფო სამედიცინო უნივერსიტეტი]
*[http://www.gtu.edu.ge საქართველოს ტექნიკური უნივერსიტეტი]
*[http://www.ibsu.edu.ge შავი ზღვის საერთაშორისო უნივერსიტეტი]
*[http://www.creditunion.ge განათლების ერთიანი საკრედიტო კავშირი]

[[კატეგორია:განათლება]]
[[კატეგორია:უნივერსიტეტები|*]]

[[ar:جامعة]]
[[bg:Университет]]
[[bs:Univerzitet]]
[[ca:Universitat]]
[[cs:Univerzita]]
[[cv:Университет]]
[[da:Universitet]]
[[de:Universität]]
[[el:Πανεπιστήμιο]]
[[en:University]]
[[eo:Universitato]]
[[es:Universidad]]
[[fi:Yliopisto]]
[[fr:Université]]
[[ga:Ollscoil]]
[[gl:Universidade]]
[[he:אוניברסיטה]]
[[hr:Sveučilište]]
[[hu:Egyetem]]
[[id:Universitas]]
[[it:Università]]
[[ja:大学]]
[[ko:대학교]]
[[la:Universitas]]
[[lt:Universitetas]]
[[ms:Universiti]]
[[nl:Universiteit]]
[[nn:Universitet]]
[[no:Universitet]]
[[pl:Uniwersytet]]
[[pt:Universidade]]
[[ru:Университет]]
[[sh:Univerzitet]]
[[simple:University]]
[[sk:Univerzita]]
[[sl:Univerza]]
[[sv:Universitet]]
[[th:มหาวิทยาลัย]]
[[tl:Unibersidad]]
[[uk:Університет]]
[[yi:אוניווערסיטעט]]
[[zh:大学 (教育机构)]]
