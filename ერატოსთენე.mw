'''ერატოსთენე''' (დაახლ. ძვ. წ. 276–194), ძვ. ბერძენი მეცნიერი, ალექსანდრიის ბიბლიოთეკის ხელმძღვანელი.

დაიბადა ქალაქ კირენეში, განათლება მიიღო [[ალექსანდრია|ალექსანდრიასა]] და [[ათენი|ათენში]]. [[კალიმაქე|კალიმაქეს]] სიკვდილის შემდეგ განაგებდა [[ალექსანდრიის ბიბლიოთეკა|ალექსანდრიის ბიბლიოთეკას]]. დაინტერესებული იყო [[ფილოლოგია|ფილოლოგიით]] (ეს სიტყვა პირველად მან იხმარა "გრამატიკის" ნაცვლად), [[მათემატიკა|მათემატიკით]], [[ასტრონომია|ასტრონომიით]], [[ქრონოლოგია|ქრონოლოგიით]], [[გეოგრაფია|გეოგრაფიით]], [[ფილოსოფია|ფილოსოფიით]], [[მუსიკა|მუსიკით]]. ერატოსთენემ პირველმა გაზომა [[დედამიწა|დედამიწის]] [[მერიდიანი|მერიდიანის]] სიგრძე. ჩამოაყალიბა მათემატიკური გეოგრაფიის საფუძვლები, შეიმუშავა მარტივ რიცხვთა მოძებნის მეთოდი, ე.წ. "[[ერატოსთენეს საცერი]]", დაადგინა [[საბერძნეთი|საბერძნეთის]] ისტორიის ძირითადი თარიღები. ერატოსთენეს ეკუთვნის ნაშრომები "ძველი კომედიის შესახებ" (12 წიგნად), "ქრონოგრაფიათა შესახებ" (9 წიგნად), "გეოგრაფია" (3 წიგნად). მისი ნაწერებიდან ნაწყვეტებია შემორჩენილი.
