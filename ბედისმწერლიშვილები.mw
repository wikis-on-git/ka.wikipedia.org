'''ბედისმწერლიშვილები''', [[ქართველები|ქართველი]] კალიგრაფები. მოღვაწეობდნენ XVII საუკუნის II ნახევარში. '''იასე''' (ზოგჯერ ბაღდაშვილად ან ბაჲღდიშვილად წოდებული), '''ფარემუზი''' და '''ნათანაილი'''. მღვდელმა - იასემ და მისმა ძმამ ფარემუზმა [[1664]] გადაწერეს [[კურთხევანი]] (ეს წიგნი და სხვა ქვემოთ მოხსენიებული ხელნაწერები დაცულია [[საქართველოს მეცნიერებათა აკადემია|საქართველოს მეცნიერებათა აკადემიის]] [[ხელნაწერთა ინსტიტუტი|ხელნაწერთა ინსტიტუტში]], H-1742); ნაწერია მტკიცე, თანაბარი, კუთხოვანი [[ნუსხური|ნუსხურით]], [[1667]] მათვე გადაწერეს [[მარხვანი]] (A-663). [[1669]] იესემ გადაწერა სასულიერო თხზულებათა კრებული (A-179), [[1673]] კი - ე.წ. ქვეშის სახარება (A-517), რომლის ტექსტიც მორთულია მცენარეული ორნამენტიანი ჩარჩოებით. წიგნს თავში დართული აქვს 15 [[მინიატიურა]]. იასესვე გადაუწერია ოთხთავი (S-1247). ნათანაილი, ალბათ უმცროსი ძმა იყო. [[1672]] გადაწერილი წიგნის (ჟამნი, H-1755) ანდერძში იგი თავისთავს "ახლად მოსწავლეს" უწოდებს. წიგნს დართული აქვს მინიატურული სახარების სცენებით, მხატვარი უცნობია. ნათაინაილს [[1691]] გადაუწერია დავითნი (H-16). ხელნაწერი მორთულია თავსამკაულით და ნაწერიც მაღალმხატვრულ დონეზეა შესრულებული. მისივე გადაწერილია [[ბიბლია]] (H-1207), რომელიც მსხვილი, სქელხაზოვანი, კუთხოვანი ნუსხურით არის შესრულებული.


[[კატეგორია:ქართველები]]
