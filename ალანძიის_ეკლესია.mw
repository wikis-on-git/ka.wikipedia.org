'''ალანძა''', ''ტოლოში'', VIII-IX საუკუნეების ქართული ხუროთმოძღვრების ძეგლი [[მესხეთი|მესხეთში]], [[ტაშლაყაში|მდ. ტაშლაყაშის]] მარჯვენა მხარეს ([[ასპინძის რაიონი]]). [[ტოლოში|სოფ. ტოლოშიდან]] 1,5 კმ. 

ალანძა ერთნავიანი (დარბაზული) ეკლესიაა. ჩრდილოეთ კედელთან შემორჩენილი აქვს მოკლე, სწორკუთხა მინაშენის ნაშთი. ნავის ჩრდილოეთ და სამხრეთ კედლებზე სვეტისთავებით დაგვირგვინებული თითო პილასტრია, რომლებსაც ნალისებრი მოხაზულობის საბჯენი თაღი ეყრდნობოდა. კედლის საშენ მასალად გამოყენებულია ტლანქად გათლილი ბაზალტის ქვები. ფასადებისა და კარ-სარკმლების კუთხეები ნაგებია სუფთად გათლილი ქვიშაქვით. ფასადები სადაა, მხოლოდ სამხრეთ ფასადზეა ცალკეული შემამკობელი ელემენტები.


[[კატეგორია:საქართველოს ხუროთმოძღვრების ძეგლები]]
