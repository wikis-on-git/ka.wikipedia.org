'''ბაკურიანი''' (X საუკუნის დასასრული - XI საუკუნის I მეოთხედი), [[ტაო | ტაოს]] ერისთავთერისთავი, [[გრიგოლ ბაკურინის ძე | გრიგოლ ბაკურინის ძისა ]]და [[აბაზ ბაკურიანის ძე | აბაზ ბაკურიანის ძის]] მამა. XI საუკუნის [[სომხები | სომეხი]] ისტორიკოსის [[ასოღიკი | ასოღიკის]] ცნობით, ბაკურიანი სარდლობდა ტაოელთა ლაშქარს, რომელიც [[997]] [[დავით III | დავით III კურაპალატმა]] ხლათის (ვანის ტბის დასავლეთ სანაპირო) ასაღებად გაგზავნა. იქ ბაკურიანი ტყვედ ჩაუვარდა [[არაბები | არაბებს]]. [[ბიზანტიელები | ბიზანტიელი]] ისტორიკოსი [[გიორგი კედრენე]] ბაკურიანს იხსენიებს იბერიის იმ უპირველეს დიდგვაროვნებს შორის, რომლებიც დავით კურაპალატის მემკვიდრეობის მისაღებად ტაოში მოსულმა ბიზანტიის კეისარმა [[ბასილი II | ბასილი II-მ]] თან წაიყვანა და [[პატრიკიოსი | პატრიკიოსის]] ხარისხი მიანიჭა.

[[კატეგორია: ქართველები]]
