'''ვირსალაძე''', (ქალიშვილობის გვარი აბდუშელიშვილი) '''ანასტასია''' დავითის ასული (* [[29 ოქტომბერი]]/ [[11 ნოემბერი]], [[1883]], [[ქუთაისი]], - † [[5 სექტემბერი]], [[1968]], [[თბილისი]]), ქართველი პიანისტი და პედაგოგი, ქართული პიანისტური (საშემსრულებლო და პედაგოგიური) სკოლის ერთ-ერთი ფუძემდებელია. საქართველოს სსრ სახალხო არტისტი ([[1960]]).

[[1909]] წარმატებით დაამთავრა [[პეტერბურგი|პეტერბურგის]] [[კონსერვატორია]]. პროფესორ ა. ესიპოვას ხელმძღვანელობით (პირველი ქართველი მუსიკოსი ქალი, რომელმაც მიიღო უმაღლესი მუსიკალური განათლება). 1921-1968 პედაგოგიურ მოღვაწეობას ეწევა თბილისის სახელმწიფო კონსერვატორიაში (1923-მდე თბილისის მეორე კონსერვატორიაში). 1932-იდან - [[პროფესორი]], მრავალი წლის მანძილზე კათედრის გამგე. 1926 შემოქმედებითი მივლინებით იყო [[ბერლინი|ბერლინში]]. ეწეოდა საკონცერტო მოღვაწეობას. იყო პიანისტების II (1935) და III (1937) საკავშირო კონკურსების ჟიურის წევრი. კონსერვატორიასთან "ნიჭიერ ბავშვთა ჯგუფის" დაარსებიდან (1934, 1938-იდან - ცენტ. მუს. ათწლედი) მისი პროფესორია. აღზარდა 100-ზე მეტი მოწაფე (მათ შორის დ. ბაშოიროვი, [[ვირსალაძე, ელისო|ე. ვირსალაძე]], ლ. ვლასენკო). შექმნა საფორტეპიანო სკოლა, რომლისთვისაც დამახასიათებელია სტილის ფაქიზი შეგრძნება, დახვეწილი გემოვნება, ბგერის მაღალი კულტურა.

ვირსალაძე ავტორია მთელი რიგი მეთოდოლოგიური ხასიათის წერილებისა და მოგონებებისა მისი მასწავლებლის ა. ესიპოვას შესახებ. დაჯილდოებულია [[ლენინის ორდენი|ლენინის ორდენითა]] და [[შრომის წითელი დროშის ორდენი|შრომის წითელი დროშის ორდენით]].

[[კატეგორია:ქართველები]]
[[კატეგორია:ქართველი პიანისტები]]
[[კატეგორია:დაბადებული  1883]]
[[კატეგორია:გარდაცვლილი  1968]]
