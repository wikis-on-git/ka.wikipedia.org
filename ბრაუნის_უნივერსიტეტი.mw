[[სურათი:Brown_Coat_of_Arms.png|thumb|right|ბრაუნის უნივერსიტეტის ემბლემა]] '''ბრაუნის უნივერსიტეტი''' [[აივი ლიგა|აივი ლიგის]] უნივერსიტეტია პროვიდენსში, [[როდ-აილენდი]]. დაფუძნდა [[1764]] წელს როგორც როუდ აილენდის კოლეჯი. სიძველით მესამე უმაღლესი სასწავლებელია [[ახალი ინგლისი|ახალ ინგლისში]], ხოლო მეშვიდე - აშშ-ში. ბრაუნი ამერიკის პირველი კოლეჯი იყო სადაც ნებისმიერი რელიგიის მიმდევართ შეეძლოთ ესწავლათ.

ბრაუნი დანარჩენი უნივერსიტეტებისაგან გამოირჩევა ე.წ. “ახალი კურიკულუმით”. მეთოდი შემოღებულ იქნა 1969 წელს და საშუალებას აძლევს სტუდენტებს თვითონ აირჩიონ საკუთარი განათლების კურსი სტანდარტული A/B/C შეფასების სისტემის გვერდის ავლით (ნებისმიერი კურსის აღება შესაძლებელია “ჩათვლის/უკრედიტოდ” საფუძველზე).

ამერიკის ერთ-ერთ ყველაზე წამყვან უნივერსიტეტში მოსახვედრად განსაკუთრებით მძაფრი კონკურსია. მიღების რეიტინგი 14.6%-ია, რაც რიგით მეექვსეა ყველაზე ძნელად მოსახვედრ უნივერსიტეტთა შორის ([[კარნეგის ფონდი|კარნეგის ფონდისა]] და U.S. News & World Report-ის კატეგორიზაციის მიხედვით) აშშ-ში [[ჰარვარდის უნივერსიტეტი|ჰარვარდის]], [[პრინსტონის უნივერსიტეტი|პრინსტონის]], [[კოლუმბიის უნივერსიტეტი|კოლუმბიის]], [[იელის უნივერსიტეტი|იელისა]] და [[სტენფორდის უნივერსიტეტი|სტენფორდის]] შემდეგ. ბრაუნის სტუდენტები 50 შტატიდან და 65 ქვეყნიდან არიან. უნივერსიტეტის ფინანსური დახმარების პროგრამა დაახლოებით 70 მილიონ აშშ დოლარს ანაწილებს ყოველწლიურად სტიპენდიების, კვლევის გრანტებისა და სესხების სახით. სტუდენტთა 50%-ზე მეტი რაიმე ფორმით მაინც იღებს ფინანსურ დახმარებას.

2004 წლის შემოდგამოზე მილიარდერი [[ფრანკი, სიდნი|სიდნი ფრანკი]], რომელმაც ახალგაზრდობაში ბრაუნში მხოლოდ ერთი წელი მოახერხა სწავლა ხელმოკლეობის გამო, უნივერსიტეტს შესწირა 100 მილიონ [[აშშ დოლარი]] მხოლოდ ნიჭიერ სტუდენტთათვის ფინანსური დახმარებისათვის. ეს იყო უნივერსიტეტის ისტორიაში უმსხვილესი მატერიალური საჩუქარი. ადრე ამავე წელს ფრანკმა უნივერსიტეტს გადასცა 25 მილიონ აშშ დოლარი მისივე სახელობის ჰოლის ასაშენებლად, რაც სწრაფად მზარდი ნევროლოგიის, კოგნიტური მეცნიერებისა და ლინგვისტიკის დეპარტამენტებისთვის იქნება განკუთვნილი. 2005 წელს კი მან 5 მილიონი აშშ დოლარი გამოჰყო ნიუ ორლეანში სტიქიით დაზარალებული სტუდენტებისთვის ბრაუნში სასწავლებლად.

სხვა მრავალ სიკეთეთა შორის ბრაუნი ასევე ცნობილია თავისი უძველესი საინჟინრო პროგრამით აივი ლიგაში (1847), ერთადერთი ეგვიპტოლოგიის დეპარტამენტით დასავლეთ ნახევარსფეროში, და როგორც ერთადერთი უნივერსიტეტი მსოფლიოში მათემატიკის ისტორიის დეპარტამენტით საბაკალავრო კურსებზე. ბრაუნი ერთ-ერთი პირველთაგანი იყო, რომელმაც ყურადღება გაამახვილა მედიის სწავლებაზე, განყოფილებებით თანამედროვე კულტურასა და მედიაში, სადაც სტუდენტები ეცნობიან კინოს, კინო-კრიტიკასა და კრიტიკის თეორიას.

2001 წლიდან ბრაუნის ამჟამინდელი და მე-18 პრეზიდენტია რუთ ჯ. სიმონსი, პირველი შავკანიანი ამერიკელი პრეზიდენტი, და მეორე ქალი პრეზიდენტი აივი ლიგის უნივერსიტეტებში.

უნივერსიტეტის ფერებია ყავისფერი, წითელი და თეთრი. ბრაუნის მასკოტი დათვია და მისი სასპორტო გუნდები დათვებად იწოდებიან (the Bears). ათლეტურ თამაშებზე როგორც წესი კოსტიუმირებული მასკოტი-დათვი სახელწოდებით “ბრუნო” გამოდის ხოლმე. ეს ტრადიცია სკოლას 1904 წლიდან მოსდევს. უნივერსიტეტთან ასოცირებულ ხალხს “ბრუნონიანებს” უწოდებენ.


[[კატეგორია:აშშ-ის უნივერსიტეტები]]
[[de:Brown University]]
[[en:Brown University]]
[[ja:ブラウン大学]]
[[ko:브라운 대학교]]
[[ru:Браунский университет]]
[[sv:Brown University]]
