ბარონი '''კურტ გებჰარდ ადოლფ ფილიპ ფონ ჰამერშტაინ-ექუორდი''' ([[გერმ.]]: Kurt Gebhard Adolf Philipp Freiherr von Hammerstein-Equord) (* [[26 სექტემბერი]], [[1878]], [[ჰინრიხსჰაგენი]], [[მეკლენბურგ-შტრელიცი]]; † [[24 აპრილი]], [[1943]], [[ბერლინი]]) – [[გერმანელები|გერმანელი]] სამხედრო მოღვაწე, «[[ვერმახტი|ვერმახტის]]» [[გენერალი]] და «[[ვიდერშტანდი|ვიდერშტანდის]]» წევრი.



== ბიოგრაფია ==

[[სურათი:Wappen-Hammerstein-1.jpg|thumb|ჰამერშტაინთა გერბი]]
ჰამერშტაინ-ექუორდი სამხედრო ტრადიციების მქონე ოჯახში დაიბადა. 20 წლის ასაკში იგი [[ლეიტენანტი|ლეიტენანტის]] წოდებით ქვეითთა მე-3 გვარდიულ პოლკში დაიწყო მსახური. [[პმო|პირველ მსოფლიო ომში]] იგი გენერალურ შტაბში მსახურობდა. [[1918]]-[[1929]] წლებში იგი [[რაიხსვერი|რაიხსვერში]] მსახურობდა. [[1929]] წელს ჰამერშტაინ-ექუორდს [[გენერალ-ლეიტენანტი|გენერალ-ლეიტენანტის]] სამხედრო წოდება მიენიჭა და დაინიშნა რაიხსვერის სამინისტროში არმიის განყოფილების (იგ. გენშტაბი) შეფად. 

[[1930]] წელს [[რაიხსპრეზიდენტი|რაიხსპრეზიდენტმა]] [[ჰინდენბურგი, პაულ ფონ|პაულ ფონ ჰინდენბურგმა]] მას ინფანტერიის [[გენერალი|გენერლის]] წოდება მიანიჭა და დანიშნა სახმელეთო ჯარების ხელმძღვანელობის შეფად.

ნაცისტების ხელისუფლებაში მოსვლის შემდეგ ჰამერშტაინ-ექუორდი ცდილობდა პოლოტიკურად ნეიტრალური რაიხსვერის შენარჩუნებას. მისი ეს მცდელობა უშედეგოდ დასრულდა და [[1934]] წლის [[31 იანვარი|31 იანვარს]] მან თანამდებობდა დატოვა. მის ადგილზე დაინიშნა გენერალ-ლეიტენანტი [[ფრიჩი, ვერნერ ფონ|ვერნერ ბარონი ფონ ფრიჩი]].

[[მმო|მეორე მსოფლიო ომის]] დასაწყისში ჰამერშტაინ-ექუორდი დაუბრუნდა სამხედრო სამსახურს და [[1939]] წლის [[9 სექტემბერი|9 სექტემბერს]] გენერალ-მაიორის წოდებით  «არმიათა განყოფილება „ა“»-ს ჩაუდგა სათავეში. ომის ფართო მასშტაბით გავრცელებისათვის ხელი რომ შეეშალა იგი ცდილობდა ფიურერი თავისი არმიების აღლუმზე მიეწვია [[კიოლნი|კიოლნში]], იქ დაეპატიმრებინა და მოეკლა. მისი ეს გეგმა აუსრულებელი დარჩა.

იმავე წლის სექტემბერში ჰამერშტაინ-ექუორდი საბოლოოდ დაითხოვეს სამხედრო სამსახურიდან, თუმც ვაჭარ ნიკოლაუს-კრისტოფ ფონ ჰალემის საშუალებით «[[ვიდერშტანდი|ვიდერშტანდის]]» აქტიური წევრი დარჩა. იგი გარდაიცვალა [[1943]] წელს კიბოს დაავადებით.

[[კატეგორია:გერმანელები]]
[[კატეგორია:გერმანელი სამხედრო მოღვაწეები]]
[[კატეგორია:დაბადებული  1878]]
[[კატეგორია:გარდაცვლილი  1943]]

[[de:Kurt von Hammerstein-Equord]]
[[en:Kurt von Hammerstein-Equord]]
[[sl:Kurt Freiherr von Hammerstein-Equord]]
