[[სურათი:Gori-m.JPG|100px|thumb|right|ხედი გორის ციხიდან]]
[[სურათი:P4070055.JPG|100px|thumb|right|გორის ციხე]]
[[სურათი:P4070010.JPG|100px|thumb|right|გორიჯვარი]]
[[სურათი:Eklesia.JPG|100px|thumb|right|გორის ღვთისმშობლის სახელობის ეკლესია]]
[[სურათი:P4070060.JPG|100px|thumb|right|გორის ღვთისმშობლის სახელობის ეკლესია]]


ქალაქი [[საქართველო|საქართველოში]], [[შიდა ქართლის მხარე|შიდა ქართლის მხარისა]] და [[გორის რაიონი|გორის რაიონის]] ადმინისტრაციული ცენტრი. მდებარეობს [[მტკვარი|მტკვრისა]] და [[დიდი ლიახვი|დიდი ლიახვის]] შესართავთან, ზღვის დონიდან 588 მ სიმაღლეზე..
გორი ერთ-ერთი უძველესი ქალაქია საქართველოში. მატიანეებში გორი VII საუკუნიდან იხსენიება, თუმცა ზოგიერთი ისტორიული წყარო მის დაარსებას [[დავით აღმაშენებელი|დავით აღმაშენებელს]] მიაწერს (XII ს.). ოფიციალურად ქალაქად გამოცხადდა [[1801]] წელს. სახელწოდება წარმოსდგება ქალაქში აღმართული კლდოვანი გორაკისაგან, რომელზეც გაშენებულია ძველი ციხე-სიმაგრე - გორის ციხე. 


ქალაქი უმნიშვნელოვანესი სტრატეგიული და ეკონომიკური გზების გადაკვეთაზე მდებარეობდა და მიის დაუფლება ნიშნავდა პოლიტიკურ ბატონობას შიდა ქართლზე. ამიტომ გორი მრავალჯერ იქნა დარბეული უცხოელ დამპყრობთაგან. რუსეთთან შეერთების შემდეგ გორი სამაზრო ქალაქი გახდა, ხოლო [[1950]] წლიდან - რესპუბლიკური დაქვემდებარების ქალაქი.


გორი კულტურულ-საგანმანათლებლო კერაც იყო. აქ მოღვაწეობდნენ მწიგნობრები: ფარსადან გორგიჯანიძე, დავით ტულუკაშვილი (XVIII ს.), გიორგი გორელი (XVIII ს.), სტეფანე ფეშანგიშვილი (XVIII-XIX სს.), თუმანიშვილთა გვარის მრავალი წარმომადგენელი.


მოსახლეობის რაოდენობა ასე იცვლებოდა: [[1865]] წელი - 5,1 ათასი, [[1897]] წელი - 10,5 ათასი, [[1914]] წელი - 25,7 ათასი, [[1977]] წელი - 54,1 ათასი, [[1988]] წელი - 61,2 ათასი. ამჟამად მოსახლეობა 49,5 ათასს შეადგენს ([[2002]] წ.).


გორი მნიშვნელოვანი სარკინიგზო კვანძია, აქედან სარკინიგზო განშტოება მიემართება ქალაქ [[ცხინვალი|ცხინვალისკენ]]. ქალაქში არის მსუბუქი და კვების მრეწველობის საწარმოები, ჯანდაცვის, განათლებისა და კულტურის დაწესებულებები: თეატრი, ისტორიულ-ეთნოგრაფიული მუზეუმი, [[სტალინი, იოსებ|ი.სტალინისა]] და კამოს სახლ-მუზეუმები. გორის შემოგარენში მდებარეობს ბალნეოლოგიური კურორტი გორიჯვარი, [[უფლისციხე]], [[ატენის სიონი]]. გორში არის [[სამთავისისა და გორის ეპარქია|სამთავისისა და გორის ეპარქიის]] კათედრა და რეზიდენცია.

[[კატეგორია:საქართველოს ქალაქები]]

[[cs:Gori]]
[[da:Gori]]
[[de:Gori]]
[[en:Gori, Georgia]]
[[eo:Gori]]
[[es:Gori]]
[[et:Gori]]
[[fa:گوری]]
[[fi:Gori]]
[[fr:Gori]]
[[he:גורי (גאורגיה)]]
[[ja:ゴリ (都市)]]
[[ko:고리 (그루지야)]]
[[nl:Gori]]
[[no:Gori (Georgia)]]
[[pl:Gori]]
[[ro:Gori]]
[[sv:Gori]]
[[tr:Gori]]
[[zh:哥里]]
