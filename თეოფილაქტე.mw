'''თეოფილაქტე''' (''რუსანოვი''), [[საქართველო|საქართველოს]] [[ეგზარქოსი]] [[1817]]-[[1821]]. იყო ცარიზმის კოლონიური-რუსიფიკატორული პოლიტიკის აქტიური გამტარებელი საქართველოში. 

[[1817]] თბილისის [[სიონის ტაძარი|სიონის საკათედრო ტაძარში]] შემოიღო კვირაში სამი დღე [[რუსული ენა|რუსულად]] წირვა-ლოცვა. თეოფილაქტეს ინიციატოვით მომზადდა "საეკლესიო რეფორმების" პროექტი, რომელიც მიზნად ისახავდა ქართველ სამღვდელოების მთლიანად ცარიზმის სამსახურში ჩაყენებას. პირადად ხელმძღვანელობდა ამ რეფორმების გატარებას დასაცლეთ საქართველოში. [[1819]] საეკლესიო გლეხებს შეაწერა გადიდებული ფულადი გადასახადი, ნატურით გადასახადი შეუცვალა ფულადით, შეამცირა ეპარქიათა და სამრევლო ეკლესიების რაოდენობა და სხვა.

თეოფილაქტეს ამ ღონისძიებებმა გამოიწვია მოსახლეობის უკმაყოფილება და დააჩქარა აჯანყება ([[იმერეთის აჯანყება 1819-1829]]), აჯანყებულთა შიშით თეოფილაქტე იმერეთიდან თბილისში დაბრუნდა და აჯანყებულთა მეთაურებს რუსეთის ხელისუფლებასთან აბეზღებდა. თეოფილაქტემ ქართულ სამღვდელოების რუსულად აღზრდის მიზნით დააარსა სასულიერო სასწავლებლები [[თბილისი|თბილისში]], [[თელავი|თელავში]], [[გორი|გორში]], [[სიღნაღი|სიღნაღში]]. ხელს უწყობდა ოსურ მოსახლეობაში ქრისტიანობის გავრცელებას.

[[კატეგორია:რუსები]]
