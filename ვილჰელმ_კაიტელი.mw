[[სურათი:WilhelmKeitel.jpg|thumb|150px|ვილჰელმ კაიტელი]]
'''კაიტელი, ვილჰელმ ბოდევინ იოჰან გუსტავ''' (''გერმ. Wilhelm Bodewin Johann Gustav Keitel'') ( * [[22 სექტემბერი]] [[1882]], ჰელმშეროდე ([[ქვემო საქსონია]]), [[გერმანია]]; † [[16 ოქტომბერი]] [[1946]], [[ნიურნბერგი]], [[გერმანია]] ) - გერმანელი სამხედრო და სახელმწიფო მოღვაწე, [[გენერალ-ფელდმარშალი]], [[ვერმახტი|ვერმახტის]] მთავარსარდალი [[1938]] - [[1945]] წ.წ.



==ბიოგრაფია==

*[[1882]] - ''[[22 სექტემბერი]]:'' კარლ კეიტელს და მის მეუღლეს აპოლონია ფისსერინგს შეეძინათ ვაჟი ვილჰელმი.
*[[1901]] - [[გიოტინგენი|გიოტინგენის]] გიმნაზიის დამთავრების შემდეგ კაიტელმა შევიდა [[ვილფენბიუტელი|ვოლფენბიუტელის]] საარტილერიო პოლში.
*[[1902]] - მიენიჭა არტილერიის [[ლეიტენანტი|ლეიტენანტის]] წოდება.
*[[1908]] - იგი დაინიშნა პოლკის ადიუტანტად.
*[[1909]] - ქორწინება ლიზა ფონტენზე, რომელთანაც მას ხუთი შვილი შეეძინა.
*[[1914]] - [[პირველი მსოფლიო ომი|პირველი მსოფლიო ომის]] დასაწყისითანავე გამწესებულ იქნა დასავლეთ ფრონტზე.
*[[1915]] - კაიტელი სამუშაოდ გადაიყვანეს გენერალ შტაბში.
*[[1917]] - მსახურობდა სხვადასხვა თანამდებობებზე [[ფლანდრია|ფლანდრიაში]], სადაც მძიმედ იქნა დაჭრილი.
*[[1919]] - მიენიჭა [[კაპიტანი|კაპიტნის]] წოდება და სამსახური დაიწყო [[რაიხსვერი|რაიხსვერში]].
*[[1920]] - [[1922]] - ასწავლიდა ტაქტიკას [[ჰანოვერი|ჰანოვერის]] საკავალერიო სკოლაში.
*[[1922]] - [[1925]] - გადაყვანილ იქნა საარტილერიო პოლკის ბატარეის უფროსად ქ. მინდენში.
*[[1925]] - [[1927]] - მიენიჭა [[მაიორი|მაიორის]] წოდება და მუშაობდა რაიხსვერის სამინისტროში სახმელეთო ჯარების განყოფილების საზღვრის დაცვის ჯგუფის ხელმძღვანელად.
*[[1927]] - [[1929]] - მსახურობდა საარტილერიო პოლკის განყოფილების მეთაურად.
*[[1929]] - [[1933]] - კაიტელი სახმელეთო ჯარების საორგანიზაციო განყოფილების ინფანტერიის ქვეგანყოფილების უფროსად მუშაობდა.
*[[1931]] - მიენიჭა [[პოლკოვნიკი|პოლკოვნიკის]] წოდება.
*[[1933]] - დაინიშნა რაიხსვერის [[ინფანტერია|ინფანტერიის]] მეთაურად.
*[[1934]] - გადაყვანილ იქნა [[დივიზია|დივიზიის]] მეთაურად [[ბრემენი|ბრემენში]].
*[[1935]] - დაინიშნა რაიხის სამხედრო საქმეთა სამინისტროში ''(გერმ. Reichskriegsministerium )'' [[ვერმახტი|ვერმახტის]] განყოფილების შეფად.
[[სურათი:KeitelHitlerRaeder.jpg|thumb|150px|გენერალ-ფელდმარშალი კაიტელი ჰიტლერთან და გროსადმირალ რედერთან ერთად]] 
*[[1937]] - კაიტელი [[გენერალი]] გახდა.
*[[1938]] - "[[ფრიჩ-ბლომბერგის-საქმე|ფრიჩ-ბლომბერგის-საქმის]]" შემდეგ გადამდგარი [[ბლომბერგი, ვერნერ ფონ|ბლომბერგის]] თანამდებობა - ვერმახტის უმაღლესი მთავარსადლის პოსტი - [[ჰიტლერი, ადოლფ|ჰიტლერმა]] დაიკავა, ხოლო არმიის ხელმძღვანელობა კაიტელს ჩააბარა. იგი დანიშნულ იქნა [[ვერმახტის უმაღლესი მთავარსარდლობა|ვერმახტის უმაღლესი მთავარსადლობის]] ''(OKW)'' შეფად.
*[[1939]] - [[მეორე მსოფლიო ომი|მეორე მსოფლიო ომში]] კაიტელი მოექცა ჰიტლერისა და ვერმახტის მთავარსარდლობის დაპირისპირების შუაგულში. რაკი მისი ლოიალურობა ფიურერისადმი უსაზღვრო იყო, ამიტომ მან ამ კონფლიქტში ჰიტლერის მხარე დაიკავა, რითაც ვერმახტის გენერლების ზიზღი დაიმსახურა. იმავე წელს ჰიტლერმა კაიტელი დააჯილდოვა "[[ნაციონალ-სოციალისტური პარტიის ოქროს პარტიული ნიშანი|NSDAP-ის ოქროს პარტიული ნიშნით]]".
*[[1940]] - მიენიჭა [[გენერალ-ფელდმარშალი|გენერალ-ფელდმარშლი]] წოდება.
[[სურათი:KeitelKapitulation.jpg|thumb|150px|კაიტელი ხელს აწერს ვერმახტის უსიტყვო კაპიტულაციას]]
*[[1941]] - [[1945]] - სამხერდო არგუმენტებიდან გამომდინარე კაიტელი თავდაპირველად უარყოფდა [[სსრკ]]-ზე თავდასხმას, მაგრამ შემდგომში, როგორც ჰიტლერის უახლოესი  სამხედრო მრჩეველი პირადად ხელმძღვანელობდა დანაშაულებრივ ომს აღმოსავლეთ ფრონტზე. "დათმობა დანაშაულია გერმანელი ხალხის შინაშე" - ამ ფრაზით ამართლებდა იგი მასობრივ მკვლელობებს,  [[გენოციდი|გენოციდს]]  და "ბრძანებას კომისართა შესახებ" ''(გერმ. Kommissarbefehl )'' [[პოლონეთი|პოლონეთში]] და  [[სსრკ]]-ში.
*[[1945]] - ''[[9 მაისი]]:''  როგორც [[გროსადმირალი|გროსადმირალ]] [[დიონიცი, კარლ|დიონიცის]] წარმომადგენელი კაიტელმა ხელი მოაწერა ვერმახტის [[უსიტყვო კაპიტულაცია|უსიტყვო კაპიტულაციას]] [[წითელი არმია|წითელი არმიის]] წინაშე [[კარლსჰორტი|ბერლინ-კარლსჰორტში]]. ''[[13 მაისი]]:'' იგი [[მესამე რაიხი|მესამე რაიხის]] მთავრობასა და ვერმახტის მთავარსარდლობასტან ერთად ტყვედ ჩაბარდა [[დიდი ბრიტანეთი|ბრიტანელებს]] [[ფლენსბურგი|ფლენსბურგში]]და გადაეცა [[ნიურნბერგის პროცესი|მთავარ სამხედრო დამნაშავეთა ტრიბუნალს]] [[ნიურნბერგი|ნიურნბერგში]].

კაიტელის საქმის განხილვა ნიურნბერგის პროცესზე ყველაზე მოკლევადიანი იყო. მის მიერ ჩადენილი დანაშაულები იმდენად შემზარავი და სასტიკი იყვნენ და ამ დანაშაულებებს დამამტკიცებელი ფაქტები იმდენად ნათელი, რომ ადვოკატები შიშობდენენ მარტო ამისათვის შეეძლო ტრიბუნალს "[[ვერმახტი]]" და "[[ვერმახტის უმაღლესი მთავარსარდლობა|გენერალური შტაბი]]" დავაშაულებრივ ორგანიზაციებად გამეცხადებინათ.

*[[1946]] - ''[[1 ოქტომბერი]]:'' სამხედრო ტრიბუნალმა [[გენერალ-ფელდმარშალი]] ვილჰელ კაიტელი მის წინააღმდეგ წაყენებული დანაშაულის ყველა ოთხივე პუნქტში დამნაშავედ ცნო და სიკვდილით დასჯა ჩამოხრჩობით მიუსაჯა. ''[[12 ოქტომბერი]]:'' კაიტელმა ტრიბუნალს თხოვა ჩამოხრჩობა დახვრეტით შეეცვალათ, როგორც ეს სამხედრო პირს შეეფერებოდა. მის ამ თხოვნას მხარს უჭერდა [[საფრანგეთი|ფრანგული]] მხარეც. თხოვნა გათვალისწინებულ არ იქნა და სასჯელი სისრულეში იქნა მოყვანილი ''[[16 ოქტომბერი|16 ოქტომბერს]] 1 საათსა და 20 წუთზე'' [[ნიურნბერგი|ნიურნბერგის]] ციხეში.

ვილჰელმ კაიტელის ბოლო სიტყვები იყო: "მე მივმართავ ყოვლისშემძლეს ღმერთს და ვთხოვ მოწყალი იყო გერმანელი ხალხის მიმართ. ჩემამდე ორ მილიონზე მეტი მებრძოლი დაიღუპა სამშობლოსათვის ბრძოლაში. მეც ჩემს "შვილებს" მივყვები. ყველაფერი გერმანიას!"  ''(გერმ. "Ich rufe den Allmächtigen an und bitte ihn, barmherzig mit dem deutschen Volk zu sein. Mehr als zwei Millionen Soldaten sind vor mir für das Vaterland gefallen. Ich folge meinen Söhnen nach. Alles für Deutschland.")''

ვილჰელმ კაიტელის ფერფლი [[აშშ|ამერიკელმა]] მფრინავებმა ცაში მიმოაბნიეს.
