'''ზევდგინიძე, თაყა''' XIV საუკუნის 89-90-იანი წწ. პოლიტიკური მოღვაწე, ქართლის მეფის [[გიორგი VII, ბაგრატ V-ის ძე | გიორგი VII-ის]] თანამებრძოლი. თათართა წინააღმდეგ ერთ-ერთ ბრძოლაში დამარცხების შემდეგ გიორგიმ თავი სამცხეს შეაფარა. აქ მეფის წინააღმდეგ მოეწყო შეთქმულება. შეთქმულთა განზრახვა ზევდგინიძემ მეფეს შეატყობინა და შეთქმულების ღამეს თვითონ ჩაწვა მეფის საწოლში. შეთქმულებმა იგი დაჭრეს (ზოგი ცნობით მოკლეს). ამ თავგანწირვისათვის გიორგი VII-მ ნასისხლად შიომღვიმე და სოფლები უბოძა. [[ვახუშტი ბატონიშვილი | ვახუშტის]] მიხედვით, ეს ფაქტი XV საუკუნეში მოხდა, მეფისთვის თავდადებულ ზევდგინიძეს კი იოთამი ერქვა.
