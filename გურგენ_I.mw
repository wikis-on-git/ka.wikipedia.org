{|border=0 cellpadding=10 width=100%
|- bgcolor=whitesmoke
|<small>საკუთარ სახელს "'''გურგენ'''" აქვს სხვა მნიშვნელობებიც. იხილეთ: [[გურგენ]]
|}</small>

'''გურგენ I''' († [[891]]), [[ბაგრატიონები|ბაგრატიონთა]]  [[კლარჯეთი|კლარჯეთის]] შტოს წარმომადგენელი, [[ადარნასე I|ადარნასე I-ის ძე]], [[ერისთავთერისთავი]], [[კურაპალატი]] [[881]]-[[891]]. 

ფლობფა ამიერტაოს ნაწილს და კალმახს. დაახლოებით [[881]]-მდე გურგენ I თავის ბიძაშვილ [[ნასრა]] გვარამის ძესთან ერთად აფხაზთა მეფეებს ეხმარებოდა ქართლისათვის ბრძოლაში და უპირისპირდებოდა [[დავით I კურაპალატი|დავით I კურაპალატსა]] და [[ლიპარიტ I]] კლდეკარის ერისთავს, რომლებიც [[სომხები|სომხებს]] ემხრობოდნენ. ნასრას მიერ დავით I კურაპალატის მოკვლის ([[881]]) შემდეგ, მისი მემკვიდრის ადარნასეს მცირეწლოვანების გამო სახლიკაცებმა გურგენ I დასვეს კურაპალატად.

[[885]] გურგენ I თავის შვილებთან ერთად უკვე [[ადარნასე II |ადარნასე დავითის ძეს]] ეხმამრებოდა აფხაზთა ჯარით მოსულ ნასრას წინააღმდეგ ბრძოლაში. ნასრას დამარცხებისა და მოკვლის ([[888]]) შემდეგ მისი სამფლობელოები გაინაწილეს გურგენ I-მა, მისმა ძმამ [[სუმბატი I|სუმბატმა]] და [[ადარნასე II|ადარნასე დავითის ძემ]]. გურგენ I-მა მიიღო მიწები [[შავშეთი|შავშეთში]] და [[არტაანი]] (კლარჯეთი)და იქ გადაიტანა თავისი რეზიდენცია. შემდეგ საადგილმამულო ნიადაგზე მტრობა ჩამოვარდა, ერთი მხრივ, გურგენ I-სა და მეორე მხრივ, ადარნასე დავითის ძესა და ზემოთხსენებულ სუმბატის ძეს [[ბაგრატი|ბაგრატს]] შორის. სოფ. მგლინავთან (არტაანის ხევი) ბრძოლაში გურგენ I დაიჭრა, ტყვედ ჩავარდა და ჭრილობებისაგან გარდაიცვალა. ანდერძის თანახმად დაკრძალეს [[ხანძთა|ხანძთას]], მისი ნათლიის [[გრიგოლ ხანძთელი|გრიგოლ ხანძთელის]] საფლავის მახლობლად.



[[კატეგორია:ქართველები]]
[[კატეგორია:ბაგრატიონთა კლარჯეთის შტოს წარმომადგენელი]]
[[კატეგორია:გარდაცვლილი 891]]
