'''ტოპოლოგია''' (''[[ბერძნ.]]'' topos - ადგილი, logos სწავლა) -- [[მათემატიკა|მათემატიკის]] დარგი, რომლის შესწავლის ობიექტებია [[ტოპოლოგიური სივრცე|ტოპოლოგიური სივრცეები]], [[უწყვეტი ასახვა|უწყვეტი ასახვები]], და დაკავშირებული მათემატიკური [[სტრუქტურა (მათემატიკა)|სტრუქტურები]]. 
ტოპოლოგია ფორმალიზებას უკეთებს მათემატიკაში ისეთ ფუნდამენტურ ცნებებს როგორიცაა [[ბმულობა]],[[კრებადობა]],  [[უწყვეტობა]] და ა.შ. ტოპოლოგიის შედეგებს და მეთოდებს უმნიშვენლოვანესი გამოყენებები აქვთ მათემატიკის სხვა დარგებში.

ხშირად ტოპოლოგიას აღწერენ როგორც გეომეტრიის ნაწილს, რომელიც იკვლევს გეომეტრიული ობიექტების უზოგადეს თვისებებს, თვისებებს რომლებიც უცვლელი რჩება [[უწყვეტობა|უწყვეტი]] დეფორმაციების დროს (შეკუმშვა, გაწელვა, მოღუნვა; იხ. ნახატი ქვემოთ). გეომეტრიული ფიგურები რომლებიც ერთმეორისგან ამგვარი უწყვეტი დეფორმაციების საშუალებით მიიღება ტოპოლოგიის თვალსაზრისით არ განსხვავდებიან ([[ჰომეომორფიზმი]]). ხანდახან ესევე არაფორმალურად ამბობენ რომ, ფინჯანი, გირი და "ბუბლიკი" "ტოპოლოგიურად" ერთიდაიგივე გეომეტრიული ფიგურებია.
[[Image:Homeo tasse.png|center|Coffee cups and doughnuts]]
მათემატიკის დარგის გარდა '''ტოპოლოგიის''' სახელით ცონობილია რამდენიმე კონკრეტული სტრუქტურა მათემატიკაში, კერძოდ თვითონ ტოპოლოგიაში. 

==ისტორია და შინაარსი==
ტოპოლოგიური სივრცეები ბუნებრივად ჩნედება [[მათემატიკური ანალიზი|მათემატიკურ ანალიზში]], [[აბსტრაქტული ალგებრა|აბსტრაქტულ ალგებრაში]] და [[გეომეტრიაში]]. როგორც მათემატიკის დამოუკიდებელი დისციპლინა ტოპოლოგია ჩამოყალიბდა 20–ე საუკუნის დასაწყისში და მათემატიკური კვლევის ერთ-ერთი უმთავრესი მიმართულება გახდა. 

ტოპოლოგიის წარმოშობას წინ უძღვოდა 19–ე საუკუნის ბოლოს [[კანტორი, გეორგ|გეორგ კანტორის]] მიერ [[სიმრავლეთა თეორია|სიმრავლეთა თეორიის]] შექმნა. ტოპოლოგია არის მათემატიკის პირველი დარგი რომლის ფორმულირება სიმრავლეთა თეორიის მეშვეობით განხორციელდა, ამან კი თავის მხვრივ მნიშვნელოვანწილად განაპირობა რომ, სიმრავლეთა თეორია თანამედროვე მათემატიკს დაფუძნების სტანდარტულ საშუალებად გადაიქცა.

ტოპოლოგიის წარმოშობისათვის განსაკუთრებით აღსანიშნავია [[პუანკარე, ანრი|ანრი პუანკარეს]] შრომები, სადაც პირველად ჩნდება [[ჰომოლოგია|ჰომოლოგიის]] და [[ჰომოტოპია|ჰომოტოპიის]] ცნებები ([[1895]]). მოგვიანებით [[1906]] წელს [[მორის, ფრეშე|მორის ფრეშემ]] ფუნქციათა სივრცეებზე სხვადასხვა მათემატიკოსების შრომებიდან ერთიანი თეორიის შექმნის მიზნით შემოიტანა [[მეტრიკული სივრცე|მეტრიკული სივრცის]] ცნება. სახელდობრ [[ტოპოლოგიური სივრცე|ტოპოლოგიური სივრცის]] განმარტებები კი პირველად ჩამოაყალიბეს [[ჰაუსდორფი, ფელიქს |ფელიქს ჰაუსდორფმა]] ([[1914]]) და ოდნავ უფრო ზოგადი სახით [[კურატოვსკი, კაზიმირ |კაზიმირ კურატოვსკიმ]] ([[1922]]). 

მე–20 საუკუნის პირველ მეოთხედშივე განისაზღვრა ტოპოლოგიის სხვადასხვა მიმართულებები: [[სიმრავლური ტოპოლოგია]], [[ალგებრული ტოპოლოგია]], [[დიფერენციალური ტოპოლოგია]].

'''სიმრავლური ტოპოლოგია'''

==ლიტერატურა==

{{მათემატიკა}}
{{მათემატიკის დარგები}}
[[კატეგორია:მათემატიკა]]

[[ar:طوبولوجيا]]
[[da:Topologi]]
[[de:Topologie (Mathematik)]]
[[el:Τοπολογία]]
[[en:Topology]]
[[eo:Topologio]]
[[es:Topología]]
[[fa:توپولوژی]]
[[fi:Topologia (matematiikka)]]
[[fr:Topologie]]
[[he:טופולוגיה]]
[[io:Topologio]]
[[is:Grannfræði]]
[[it:Topologia]]
[[ja:位相幾何学]]
[[ko:위상수학]]
[[lt:Topologija]]
[[nl:Topologie]]
[[no:Topologi]]
[[pl:Topologia]]
[[pt:Topologia (matemática)]]
[[ru:Топология]]
[[simple:Topology]]
[[sl:Topologija]]
[[sv:Topologi]]
[[th:ทอพอลอยี]]
[[tr:Topoloji]]
[[uk:Топологія]]
