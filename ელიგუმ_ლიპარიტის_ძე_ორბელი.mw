'''ელიგუმ ლიპარიტის ძე ორბელი''' († დაახლოებით [[1243]]), XIII საუკუნის I ნახევრის საქართველოს სახელმწიფო მოღვაწე. [[ორბელთა აჯანყება 1177-1178|ორბელთა აჯანყების]] შემდეგ საქართველოდან გადახვეწილ [[ორბელები|ორბელების]] შთამომავალი. შვილი იმ [[ორბელი, ლიპარიტ |ლიპარიტ ელიგუმის ძე ორბელისა]], რომელიც [[თამარი|თამარის]] დროს დააბრუნეს სამშობლოში. საქართველოს ხელისუფალთაგან პირველი დაემორჩილა მონღოლებს, რის სანაცვლოდ მიიღო ვაიოცძორი და ეღეგიქის ნაწილი. მონღოლთა ამ წყალობას, რაც მეზობელი მთავრების ხარჯზე მოხდა, მტრობა მოჰყვა [[მხარგრძელი, ავაგ|ავაგ მხარგრძელისა]] და ელიგუმ ორბელის სახლებს შორის. ელიგუმი გარდაიცვალა ავადმყოფობით მარტირიპოლის ალყაში მონაწილეობისას. ორბელთა საგვარეულო გადმოცემით, ელიგუმი ავაგმა მოაწამვლინა მკურნალს.


[[კატეგორია:ქართველები]]
[[კატეგორია:გარდაცვლილი 1243]]
