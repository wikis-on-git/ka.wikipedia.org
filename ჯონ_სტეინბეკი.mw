[[სურათი:inbeck 140.jpeg|thumb|ჯონ სტაინბეკის ბიუსტი კენერი როუზე, [[მონტერეი]], [[კალიფორნია]]]]
'''ჯონ ერნსტ სტაინბეკ III''' (ინგ. John Ernst Steinbeck III) (* [[27 თებერვალი]], [[1902]] ―   †  
[[20 დეკემბერი]], [[1968]]) - მე-20 საუკუნის ერთ-ერთი ყველაზე გამოჩენილი ამერიკელი მწერალი. 1962 წელს ნობელის პრემიის ლაურეატი ლიტერატურის დარგში, ყველაზე კარგად ცნობილია ნოველით "თაგვებსა და ადამიანებზე" (1937) და [[პულიცერის პრემია|პულიცერის პრემიით]] დაჯილდოებული რომანით "რისხვის მტევნები" (1939). ორივეში აღწერილია [[დიდი დეპრესია|დიდი დეპრესიის]] პერიოდში მუშათა კლასის ცხოვრება.

სტაინბეკი ნატურალისტურ სტილში წერდა, ხშირად მისი წერის საგანი მუშათა კლასის ცხოვრება იყო; მისი შრომების თემატიკა ინტერესთა ფართო სპექტრს მოიცავს - ოკეანის ბიოლოგიიდან დაწყებული, ჯაზით, პოლიტიკით, ფილოსოფიით, ისტორიითა და მითოლოგიით დამთავრებული.

მისი ჩვიდმეტი ნამუშავერი, მათ შორის Cannery Row (1945) და The Pearl (1947) ჰოლივუდის მიერ ეკრანიზებულ იქნა. თავად სტაინბეკმაც გაითქვა სახელი, როგორც ჰოლივუდის მწერალმა და ერთხელ ოსკარის ნომინაციაში მოხვდა საუკეთესო სცენარისთვის [[ჰიცკოკი, ალფრედ|ალფრედ ჰიჩკოკის]] ფილმისთვის "Lifeboat" (1945).

==ბიოგრაფია==
===ადრეული ცხოვრება და მოღვაწეობა===
დაიბადა ჯონ ერნსტ სტაინბერ II-ის (პირველი თაობის გერმანული წარმოშობის ამერიკელი, რომლის თავდაპირველი გვარი იყო გროსსაინბეკი) და ოლივ სტაინბეკის (დაბ. ჰამილტონი, ასევე პირველი თაობის შოტლანდიელ-ირლანდიელი ამერიკელი) ოჯახში, [[სალინასი|სალინასში]], [[კალიფორნია]]. ჰყავდა სამი და: ორი უფროსი და ერთი უმცროსი. მამამისი მუშაობდა ქაუნთის მთავრობაში მეჭურჭლეთუხუცესად, დედამისი კი მასწავლებელი იყო.

1919 წელს ჩააბარა [[სტენფორდის უნივერსიტეტი|სტენფორდის უნივერსიტეტში]], თუმცა 1925 წელს დაანება და [[ნიუ-იორკი|ნიუ-იორკში]] გადავიდა, სადაც ყოველდღიურ მუშად მუშაობდა, მათ შორის მშენებლობაზეც, თუმცა პარალელურად თავისუფლი ჟურნალისტის სახით საკუთარი წერის სტილს ამუშავებდა. გარკვეული პერიოდის ძებნის მიუხედავად ნიუ-იორკში გამომცემელს ვერ პოულობს და ისევ კალიფორნიაში ბრუნდება.

სტაინბეკის პირველი რომანი, მითოლოგიური "ოქროს ფინჯანი", გამოქვეყნებული 1929 წელს, წარუმატებელი გამოდგა. 1930 წელს კეროლ ჰენინგზე ქორწინდება, წერას აგრძელებს, თუმცა მშობლების გაუარესებული ჯანმრთელობის გამო დიდ დროს მათ უთმობს. დედა 1934 წელს, მამა კი 1935-ში გარდაეცვალა.

პირველი კრიტიკული წარმატება სტაინბეკს რომანმა "Tortilla Flat" მოუტანა, რომელმაც კალიფორნიის თანამეგობრობის კლუბის ოქროს მედალი მოიხვეჭა. ამბავი [[მონტერეი|მონტერეიში]] ახალგაზრდა მამაკაცის თავგადასავალზე დიდი დეპრესიის პერიოდში 1942 წელს კინოფილმად გადაიღეს, რომელშიც თამაშობდნენ [[ტრეისი, სპენსერ|სპენსერ ტრეისი]], [[ლამარი, ჰედი|ჰედი ლამარი]] და [[გარფილდი, ჯონ|ჯონ გარფილდი]].

პოლიტიკური შეხედულებები სულ უფრო გავლენიანი ხდებოდა სტაინბეკის ნაწარმოებებში. კეროლ ჰენინგი [[მარქსიზმი|მარქსისტი]] იყო და მან სტაინბეკი  [[სან-ფრანცისკო|სან-ფრანცისკოს]] რადიკალურ პოლიტიკურ შეხვედრებს დაასწრო. წყვილმა 1937 წელს [[საბჭოთა კავშირი]] მოინახულა - ამერიკელ ლიბერალ ინტელექტუალთა ერთობლივი ვოიაჟი მსოფლიოს წამყვანი კომუნისტური ქვეყნის წარმატებების საკუთარი თვალით ხილვის იმედით. ჰენინგი მოგვიანებით აშშ-ის კომუნისტური პარტიის რეგისტრირებული წევრი ხდება, თავად სტაინბეკის წინააღმდეგობის მიუხედავად.

===ქორწინება და შვილები===
სტაინბეკი და ჰენინგი 1941 წელს განქორწინდნენ და სტაინბეკი ნიუ-იორკში გადადის გვენდოლინ კონგერთან. კონგერთან 1943 წელს იქორწინა და წყვილს ორი ვაჟი შეეძინა: თომას სტაინბეკი და ჯონ სტაინბეკ IV. კონგერი და სტაინბეკი 1949 წელს განქორწინდნენ.

მსახიობმა [[გარდნერი, ევა|ევა გარდნერმა]] სტაინბეკს ელენ ანდერსონ სკოტი გააცნო წვეულებაზე, ვისთანაც მან 1950 წელს იქორწინა. წყვილს შვილები არ შესძენიათ.

===წარმატება===
კალიფორნიაში დაბრუნებული სტაინბეკი აღმაფრენას "კალიფორნიული რომანების" წერაში ხედავს, რომელთა ძირითადი მოტივი [[დიდი დეპრესია|დიდი დეპრესიის]] პერიოდის ჩვეულებრივ ადამიანთა ცხოვრებაა. მისმა სოციალურად დატვირთულმა რომანებმა სოფლის მშრომელთა მძიმე ტვირთზე უდიდესი კრიტიკული შეფასება მოიპოვა. "თაგვებსა და ადამიანებზე" - ნოველა წყვილ ემიგრანტ მუშათა ოცნებაზე ემუშავათ კალიფორნიის მიწაზე განსაკუთრებით წარმატებული გამოდგა. [[ბროდვეი (თეატრი)|ბროდვეის]] პროდიუსერმა [[ჰარისი, სემ|სემ ჰარისმა]] სტაინბეკს სთხოვა ამ ნოველის სცენური ადაპტაცია დაეწერა, თუმცა სტაინბეკს ამგვარი გამოცდილება მანამდე არ ჰქონია. ჰარისმა დახმარება ასევე სთხოვა რეჟისორ [[კაუფმანი, ჯორჯ|ჯორჯ კაუფმანს]], რომლის თანადგომითა და წაქეზებით სტაინბეკმა შესძლო ნოველის პიესად გადაკეთება. ბროდვეიზე დადგმულ სპექტაკლს მყისიერი წარმატება ხვდა წილად; მასში მონაწილებდნენ ბროდერიკ კროუფორდი "ლენის" როლში და უოლას ფორდი, ლენის ბიძაშვილი და კომპანიონი "ჯორჯის" როლში. სტაინბეკმა უარი თქვა სპექტაკლის პრემიერისთვის ნიუ-იორკში მგზავრობაზე, ვინაიდან მისი თქმით თავად ნაწარმოები იმდენად სრულყოფილი იყო, მისი ნებისმიერი სცენური შესრულება განწირული იყო გაწბილებისთვის. სპექტაკლი მალევე ჰოლივუდის ფილმისთვის გადაკეთდა, რომელშიც 1939 წელს "ლენის" როლი ბრწყინვალედ შეასრულა [[ჩეინი, ლონ|ლონ ჩეინიმ]], ხოლო "ჯორჯისა" კი - [[მერედითი, ბურგეს|ბურგეს მერედითმა]]. სტაინბეკს წარმატების ეს ტალღა თან გაჰყვა "რისხვის მტევნებშიც" (1939) -- რომანი, რომელსაც საფუძვლად მისი სან-ფრანცისკოს გაზეთისთვის დაწერილი სტატიები დაედო, და რომელიც კრიტიკოსთა მიერ მის საუკეთესო ნამუშევრადაა აღიარებული. რომანმა [[პულიცერის პრემია]] დაიმსახურა 1940 წელს და იმავე წელს დაიდგა ჯონ ფორდის ფილმში, სადაც მთავარ როლს [[ფონდა, ჰენრი|ჰენრი ფონდა]] ასრულებს.

"რისხვის მტევნების" წარმატება უეკლო არ ყოფილა. სტაინბეკის ლიბერალურმა პოლიტიკურმა შეხედულებებმა კაპიტალიზმის მახინჯ მხარეებზე და დასტ-ბოულის მიგრაციების ისტორიულ მოვლენათა მითიურმა რეინტერპრეტაციამ ავტორზე მის მშობლიურ შტატში მწვავე შეტაკებები გამოიწვია. განსაკუთრებით აგრესიულობით გამოირჩეოდნენ მსხვილი მიწათმფლობელები და ბანკირები, რომლებიც ავტორზე ათასგვარ ჭორს ავრცელებდნენ.

===1940-60-იანი წლები===
==ნამუშევრები==
==რესურსები ინტერნეტში==
*[http://www.freeinfosociety.com/site.php?postnum=652 ბიოგრაფია და ფოტოები.]

{{ბიოგრაფია}}
[[კატეგორია:ამერიკელები]]
[[კატეგორია:ამერიკელი მწერლები]]
[[კატეგორია:ნობელის პრემია ლიტერატურის დარგში]]
[[კატეგორია:დაბადებული  1902]]
[[კატეგორია:გარდაცვლილი 1968]]

[[bg:Джон Стайнбек]]
[[cs:John Steinbeck]]
[[da:John Steinbeck]]
[[de:John Steinbeck]]
[[el:Τζον Στάινμπεκ]]
[[en:John Steinbeck]]
[[eo:John Steinbeck]]
[[es:John Steinbeck]]
[[et:John Steinbeck]]
[[fi:John Steinbeck]]
[[fr:John Steinbeck]]
[[gl:John Steinbeck]]
[[he:ג'ון סטיינבק]]
[[hr:John Steinbeck]]
[[hu:John Steinbeck]]
[[is:John Steinbeck]]
[[it:John Steinbeck]]
[[ja:ジョン・スタインベック]]
[[lb:John Steinbeck]]
[[lt:Džonas Ernestas Steinbekas]]
[[nl:John Steinbeck]]
[[no:John Steinbeck]]
[[pl:John Steinbeck]]
[[pt:John Steinbeck]]
[[ru:Стейнбек, Джон]]
[[sk:John Steinbeck]]
[[sl:John Steinbeck]]
[[sr:Џон Стајнбек]]
[[sv:John Steinbeck]]
[[tr:John Steinbeck]]
[[vi:John Steinbeck]]
