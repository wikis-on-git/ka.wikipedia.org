[[Image:JSBach.jpg|thumb|220px|right|იოჰან სებასტიან ბახი]]
'''ბახი, იოჰან სებასტიან''' (*[[21 მარტი]], [[1685]], [[აიზენახი]], [[თიურინგია]] ―  †  [[28 ივლისი]], [[1750]], [[ლაიფციგი]]), [[ბაროკო|ბაროკოს]] ეპოქის [[გერმანელები |გერმანელი]] [[კომპოზიტორი]] და ორგანისტი. საყოველთაოდ აღიარებულია, როგორც ყველა დროის ერთ-ერთი უდიდესი კომპოზიტორი. მისი შემოქმედება, რომელიც გამოირჩევა ინტელექტუალური სიღრმით, ტექნიკური სრულყოფილებითა და მხატვრული დახვეწილობით, წარმოადგენს შთაგონების წყაროს [[ევროპა|ევროპული]] ტრადიციის თითქმის ყოველი მუსიკოსისათვის [[მოცარტი, ვოლფგანგ |მოცარტიდან]] [[შონბერგი, არნოლდ|შონბერგამდე]].

==ბიოგრაფია==
ბახი ათი წლისა დაობლდა. მისი აღზრდა ითავა უფროსმა ძმამ იოჰან კრისტოფმა, რომელიც ორდრუფში მუშაობდა კაპელმაისტერად. ძმის ხელმძღვანელობით ბახი დაეუფლა [[ორგანი | ორგანზე]] და [[ვიოლინო | ვიოლინოზე]] დაკვრის ტექნიკას. თავისი მშვენიერი დისკანტის გამო [[1700]] წელს იგი მიიღეს ლიუნებურგის წმინდა მიხეილის ეკლესიის გუნდში, ლიუნებურგშივე დაამთავრა ლიცეუმი. ბახზე განსაკუთრებული შთაბეჭდილება მოახდინა ლიუნებურგის წმინდა იოანეს ეკლესიის ორგანისტმა გ. ბემმა. [[1703]] წელს ვაიმარის ჰერცოგმა იოჰან ერნესტმა ბახი თავის კარზე მიიწვია სამუშაოდ. მაგრამ იმავე წელს იგი ვაიმარიდან არნშტადტში გადავიდა ერთ-ერთი ახალი ეკლესიის ორგანისტად. აქ იგი უფრო ღრმად დაეუფლა ორგანისტის ხელოვნებას. გატაცებული იყო [[ბუქსტეჰუდე, დიტრიხ | ბუქსტეჰუდეს]] საორგანო მუსიკით. აქვე შექმნა თავისი პირველი თხზულებები, რომელთა შორის საინტერესოა იუმორით აღსავსე "კაპრიჩო ძმის გამგზავრების გამო" ([[1704]]). 

[[სურათი:Bachhaus.jpg|thumb|left|ბახის სახლი აიზენახში]]

არნშტადტის შემდეგ ბახი მცირე ხანს მუშაობდა მიულჰაუზენში, სადაც [[1708]] შექმნა "არჩევნების კანტატა" (ერთადერთი ნაწარმოები, რომელიც მუნიციპალიტეტმა გამოსცა მის სიცოცხლეშივე). იმავე წელს ბახი კვლავ ვაიმარში დაბრუნდა ჰერცოგ ვილჰელმ ერნესტის კარზე. აქ მას შესაძლებლობა მიეცა ღრმად გასცნობოდა ევროპული ქვეყნების მუსიკალურ კულტურას, მათ მიღწევებსა და სიახლეს. მასზე უდიდესი შთაბეჭდილება მოახდინა იტალიურმა ინსტრუმენტულმა მუსიკამ, განსაკუთრებით მისმა ბრწყინვალე საკონცერტო სტილმა ([[ვივალდი, ანტონიო | ანტონიო ა. ვივალდისა]] და [[კორელი, არქანჯელო | არქანჯელო კორელის]] შემოქმედებამ). იტალიური მუსიკის თემები ბახმა [[კლავესინი | კლავესინსა]] და ორგანზე გადაიტანა და მათ ახალი ინტერპრეტაცია შესძინა. ვაიმარში შექმნა უკვე ბახისეული გენიით აღბეჭდილი სრულყოფილი ნაწარმოებები: ტოკატა და ფუგა რე-მინორი ([[1709]]), პრელუდია და ფუგა რე-მაჟორი ([[1709]]), საერო კანტატა "მამშვიდებს მხოლოდ მხიარული ნადირობა" ([[1716]]) და მრავალი სხვა. [[1717]] წელს ბახი ვაიმარიდან კეთენში გადავიდა, სადაც ხელმძღვანელობდა პატარა კამერულ ორკესტრს და უკრავდა კლავესინზე. ამ პერიოდში ბახი ძირითადად ინსტრუმენტული მუსიკის ჟანრში მუშაობდა. კეთენში შეიქმნა "კარგად ტემპერირებული კლავირის" I ტომი ([[1722]]), ექვსი "ინგლისური" ([[1720]]-[[1722]]) და ექვსი "ფრანგული სიუტა", ორ- და სამხმიანი ინვენციები ([[1720]]), ექვსი "ბრანდენბურგული კონცერტი" ([[1719]]), ექვსი სონატა ვიოლინოსათვის ([[1720]]). [[1723]]-იდან გადავიდა ლაიფციგში წმინდა თომას ეკლესიისა და ამავე ეკლესიის სკოლის კანტორად (ეკლესიის მგალობელი, საეკლესიო მუსიკის მასწავლებელი). ლაიფციგში ბახი გარდაცვალებამდე დარჩა. 

ლაიფციგის პერიოდი ყველაზე რთული და მრავალფეროვანია ბახის შემოქმედებაში. მის ნაწარმოებებში აქტიურად შეიჭრა სასულიერო თემატიკა, შეიქმნა პასიონები ("ქრისტეს ვნებანი") - იოანეს ([[1723]]), მათეს ([[1728]]) სახარებათა მიხედვით, მესა სი-მინორი ([[1733]]-[[1738]]), "სააღდგომო ორატორია" ([[1736]]), "მაგნიფიკატი" ([[1723]]). პარალელურად შექმნა საუკეთესო საერო ნაწარმოებები: "ყავის კანტატა" ([[1732]]), "თესევსი და პანი" ([[1732]]), კანტატები ლაიფციგელი პოეტი ქალის მარიანა ფონ ციგლერის ტექსტებზე ([[1735]]), "მწყემსური კანტატა" ([[1725]]), "ღამის მუსიკა" ([[1738]]) და სხვა. აგრეთვე ინსტრუმენტული ნაწარმოებები: "კარგად ტემპერირებული კლავირის" II ტომი, "გოლდბერგის ვარიაციები" ([[1742]]), "ფუგის ხელოვნება" ([[1749]]-[[1750]]), საორგანო პრელუდიები, ტოკატები, ფანტაზიები, ფუგები, ინსტრუმენტული კონცერტები, "იტალიური" კონცერტები ([[1734]]).

[[Image:BWV1001-cropped.jpg|right|thumb|200px|სავიოლინო სონატა Nº1, სოლ მინორი (BWV 1001). ბახის ხელნაწერი]]

ბახის შემოქმედება აგვირგვინებს მთელი შუა საუკუნეების შემდეგდროინდელი მსოფლიოს მუსიკალურ ხელოვნებას და ამავე დროს დასაბამს აძლევს ახალ მიმართულებას. ბახი პოლიფონიური მუსიკის მწვერვალია. მისი მუსიკის თემები თუ ლიტერატურული წყაროები ხალხური შემოქმედებიდან მომდინარეობს. ბახმა განაზოგადა და თავისებურად გადაამუშავა ფრანგული კლავესინიზმი, იტალიური სავიოლინო ხელოვნება, ა კაპელას კლასიკური საგუნდო სტილი, გერმანული საორგანო ოსტატობა. ყოველივე ამან ბახს მსოფლიო მუსიკის უდიდესი კლასიკოსის სახელი მოუტანა. ბახის შემოქმედება ფილოსოფიური ლირიკის სფეროში ვითარდება და გიგანტურ მასშტაბებს აღწევს. ეს ფილოსოფიური მჭვრეტელობა ნათლად შეიგრძნობა მის როგორც საერო, ისე სასულიერო მუსიკაში. ბახის საეკლესიო მუსიკა გასცდა რელიგიურ დოგმატიზმის ჩარჩოებს. იგი რელიგიურ გაიდეალებისაკენ კი არა, მისი გაადამიანურებისაკენ მიისწრაფვის. ბახის საეკლესიო მუსიკა გამორიცხავს ყოველგვარ ასკეტიზმს. იგი ერთდროულად გვევლინება ბრწყინვალე, შთაგონებულ იმპროვიზატორად და ღრმა რაციონალისტად; მისი შემოქმედებითი დიაპაზონი ძალიან ფართოა: თავისუფალი "ქრომატული ფანტაზიიდან" რამდენადმე განყენებული "ფუგის ხელოვნებამდე", ჟანრულ-სახუმარო "კაპრიჩიოდან" - დრამატულ პასიონებამდე. გამონაკლისს წარმოადგენს ოპერა. ამ ჟანრისათვის ბახს არც ერთხელ არ მიუმართავს.

ბახის ნაწარმოებების გაცოცხლებაში უდიდესი წვლილი, მე-XIX-ე საუკუნეში შეიტანა ცნობილმა კომპოზიტორმა [[მენდელსონი, ფელიქს|მენდელსონმა]], რომელიც აქტიურად მონაწილეობდა ბახის ნაწარმოებების სახალხო შესრულების ღონისძიებებში. მისივე შუამდგომლობით, 1842 წ., ქ. [[ლაიფციგი|ლაიფციგში]] წმ. ფომას ტაძართან მდებარე სკოლის წინ დაიდგა იოჰან სებასტიან ბახის ძეგლი. საინტერესოა, რომ ძეგლი განასახიერებს ბახს, რომელიც დგას ამობრუნებული, ცარიელი შარვლის ჯიბით. ამ ფაქტს მოსახლეობა აღიქვავს, როგორც მოქანდაკის მიერ, წვრილშვილიანი ბახის უკიდურესი სიღარიბის ხაზგასმას. 

ბახების მუსიკალურ დინასტიამ, როგორც ბახის წინაპრების, ისე მისი ვაჟების სახით, ღრმა კვალი დაამჩნია გერმანული მუსიკის განვითარების პროცესს. "დიდი ბახის" ტიტული მ. შ. იოჰან სებასტიან მიაკუთვნა მსოფლიომ, რაც განაპირობა მის თხზულებაში მხატვრული იდეის ძალამ, გრძნობათა და განცდათა სიმდიდრემ, სახეთა სიმკვეთრემ და ინდივიდუალობამ. 

ბახის შემოქმედება მთელი სისრულით მხოლოდ მისი გარდაცვალების შემდეგ შეისწავლეს და ღირსეული ადგილი მიუჩინეს მსოფლიო მუსიკალურ საგანძურში. [[1950]] წლიდან ლაიფციგში ყოველ ოთხ წელიწადში იმართება ბახის სახელობის საერთაშორისო მუსიკალური კონკურსები.

აღსანიშნავია, რომ თბილისის ოპერისა და ბალეტის თეატრის სცენაზე დაიდგა საბალეტო სპექტაკლი ბახის სავიოლინო ნაწარმოების "ჩაკონას" მიხედვით ([[1975]], ქორეოგრაფი [[ალექსიძე,გიორგი | გ. ალექსიძე]], მხატვარი [[იგნატოვი,ნიკოლოზ | ნ. იგნატოვი]]). [[1985]] წელს ღირსეულად აღინიშნა საქართველოში ბახის დაბადების 300 წლისთავი. ამავე წელს მუსიკის ფესტივალები ჩაატარეს საქართველოს სახელმწიფო სიმფონიურმა ორკესტრმა [[კახიძე,ჯანსუღ | ჯ. კახიძის]] დირიჟორობით და კამერულმა სახელმწიფო ორკესტრმა [[ისაკაძე,ლიანა | ლ. ისაკაძის]] ხელმძღვანელობით. საქართველოს სიმფონიურმა ორკესტრმა მოსკოვის ბიჭუნათა გუნდთან ერთად შეასრულა მცირე მესები და მონუმენტური "იოანეს პასიონი", ცოტა ადრე კი მესა სი-მინორი. კამერულმა ორკესტრმა შეასრულა ბრანდებურგის კონცერტი №   5, კონცერტები კლავირისათვის, ორი ვიოლინოსათვის, სიუიტები, სოლო ვიოლონჩელოსათვის, კანტატები და სხვა. ბახის უკვდავი "მაგნიფიკატი" უცვლელად არის საქართველოს სახელმწიფო კაპელის რეპერტუარში.

ი. ს. ბახის პირველი დეტალური ბიოგრაფია, 1754 წ. განთავსებულია მაცლერის მუსიკალურ ბიბლიოთეკაში. იგი შედგენილია ბახის ერთერთი მოსწავლის - აგრიკოლასა და კომპოზიტორის შვილის კარლ ფილიპ ემანუილ ბახის მიერ. აღნიშნული ბიოგრაფია წარმოადგენს ცალკეული ბიოგრაფიული ფაქტების საიმედო წყაროს, იგი განსაკუთრებით ფასეულია ბახის ნაწარმოებთა ჩამონათვალის განხილვისა და დაზუსტების მხრივ. 


[[კატეგორია:გერმანელები]]

[[კატეგორია:დაბადებული  1685]]
[[კატეგორია:გარდაცვლილი  1750]]









==რესურსები ინტერნეტში==
* [http://www.mckeeth.org/wikilinks/bach1911.html ბრიტანიკის ენციკლოპედიის ინფორმაცია]
* [http://www.jsbach.org/ ბახის ვებ-გვერდი]
* [http://www.bach-leipzig.de/ ბახის არქივი, ლაიპციგი]
* [http://www.music.qub.ac.uk/~tomita/bachbib ბახის ბიბლიოგრაფია]
* [http://jan.ucc.nau.edu/~tas3/life.html ბახის განათლება და კარიერა]
* [http://www.bach-cantatas.com/ J.S.Bach cantatas]  extensive references including cantatas by BWV number.
* [http://jan.ucc.nau.edu/~tas3/wtc.html Online recordings of Bach's Well-Tempered Clavier]
* [http://hebb.mit.edu/FreeMusic/Bach/ Free recordings of Bach's Cantata 140 and other audio examples]
* [http://hebb.mit.edu/FreeMusic/Pandora/vorbis/piano/Hokanson/Master_Works/index.html Free recordings of Bach's 15 Three-Part Inventions (Sinfonias) for keyboard]

[[af:Johann Sebastian Bach]]
[[an:Johann Sebastian Bach]]
[[ar:يوهان سباستيان باخ]]
[[ast:Johann Sebastian Bach]]
[[ay:Johann Sebastian Bach]]
[[bg:Йохан Себастиан Бах]]
[[bn:জোহান সেবাস্টিয়ান বাখ]]
[[bs:Johann Sebastian Bach]]
[[ca:Johann Sebastian Bach]]
[[cs:Johann Sebastian Bach]]
[[cv:Бах Иоганн Себастьян]]
[[cy:Johann Sebastian Bach]]
[[da:Johann Sebastian Bach]]
[[de:Johann Sebastian Bach]]
[[el:Γιόχαν Σεμπάστιαν Μπαχ]]
[[en:Johann Sebastian Bach]]
[[eo:Johann Sebastian Bach]]
[[es:Johann Sebastian Bach]]
[[et:Johann Sebastian Bach]]
[[eu:Johann Sebastian Bach]]
[[fa:یوهان سباستین باخ]]
[[fi:Johann Sebastian Bach]]
[[fr:Jean-Sébastien Bach]]
[[fy:Johann Sebastian Bach]]
[[ga:Johann Sebastian Bach]]
[[gd:Johann Sebastian Bach]]
[[gl:Johann Sebastian Bach]]
[[he:יוהן סבסטיאן באך]]
[[hr:Johann Sebastian Bach]]
[[hu:Johann Sebastian Bach]]
[[id:Johann Sebastian Bach]]
[[io:Johann Sebastian Bach]]
[[is:Johann Sebastian Bach]]
[[it:Johann Sebastian Bach]]
[[ja:ヨハン・ゼバスティアン・バッハ]]
[[jbo:.io'an sebasti,an bax]]
[[jv:Johann Sebastian Bach]]
[[ko:요한 제바스티안 바흐]]
[[la:Iohannes Sebastianus Bach]]
[[lb:Johann Sebastian Bach]]
[[li:Johann Sebastian Bach]]
[[lt:Johanas Sebastianas Bachas]]
[[lv:Johans Sebastians Bahs]]
[[mk:Јохан Себастијан Бах]]
[[ms:Johann Sebastian Bach]]
[[mt:Johann Sebastian Bach]]
[[nah:Johann Sebastian Bach]]
[[nds:Johann Sebastian Bach]]
[[nl:Johann Sebastian Bach]]
[[nn:Johann Sebastian Bach]]
[[no:Johann Sebastian Bach]]
[[pl:Jan Sebastian Bach]]
[[pt:Johann Sebastian Bach]]
[[ro:Johann Sebastian Bach]]
[[ru:Бах, Иоганн Себастьян]]
[[scn:Johann Sebastian Bach]]
[[sco:Johann Sebastian Bach]]
[[sh:Johan Sebastijan Bah]]
[[simple:Johann Sebastian Bach]]
[[sk:Johann Sebastian Bach]]
[[sl:Johann Sebastian Bach]]
[[sq:Johann Sebastian Bach]]
[[sr:Јохан Себастијан Бах]]
[[su:Johann Sebastian Bach]]
[[sv:Johann Sebastian Bach]]
[[th:โยฮันน์ เซบาสเทียน บาค]]
[[tl:Johann Sebastian Bach]]
[[tr:Johann Sebastian Bach]]
[[uk:Бах Йоганн Себастьян]]
[[vi:Johann Sebastian Bach]]
[[zh:约翰·塞巴斯蒂安·巴赫]]
[[zh-yue:巴哈]]
