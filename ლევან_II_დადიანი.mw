{|border=0 cellpadding=10 width=100%
|- bgcolor=whitesmoke
|<small>საკუთარ სახელს "'''ლევან '''" აქვს სხვა მნიშვნელობებიც. იხილეთ: [[ლევან ]]
|}</small>
'''ლევან II დადიანი''', [[ოდიშის სამთავრო | ოდიშის]] მთავარი [[1611]]-[[1657]], [[მანუჩარ I დადიანი | მანუჩარ I დადიანის]] ძე.

[[1611]]-[[1614]] მისი მცირეწლოვანების გამო სამთავროს მართავდა [[რეგენტი]] [[ლიპარიტიანი, გიორგი|გიორგი ლიპარტიანი]]. [[1615]] თებერვალში ლევან II დადიანი იძულებული გახდა ოსმალეთისათვის ხარკის მიცემა ეკისრა. 1612 დაუკავშირდა გურიისა და აფხაზეთის მთავრებს და დაუპირისპირდა [[იმერეთი | იმერეთის]] მეფე [[გიორგი III, კონსტანტინე მეფის ძე | გიორგი III-ს]], რომელიც [[1623]] დაამარცხა [[გოჭოურის ბრძოლა 1623|გოჭოურასთან]]. მომდევნო წლებში იგი ხშირად თავს ესხმოდა აფხაზეთის სამთავროს. [[1625]] ტახტიდან ჩამოაგდო გურიის მთავარი [[სიმონ II გურიელი|სიმონი]] და მის ნაცვლად ტახტზე აფხაზეთის კათოლიკოსი [[მალაქია II | მალაქია გურიელი]] აიყვანა. ამის შემდეგ, სიკვდილამდე, გურიის სამთავრო ფაქტობრივად მას ემორჩილებოდა. [[1630]] ახლო ხანაში ლევან II დადიანმა გარკვეულად გააუმჯობესა ურთიერთობა იმერეთის სამეფოსთან. [[1633]] [[ქართლი | ქართლის]] მეფეს როსტომს დაუკავშირდა და მას თავისი და მარიამი მიათხოვა. ამ აქტით მან კავშირი გააბა ირანთან, საიდანაც ფულად სუბსიდიებს იღებდა. იმერეთის მეფე გიორგი III შეეცადა ხელი შეეშალა ამ ქორწინებისათვის, მაგრამ ბაღდადთან დამარცხდა და ტყვედ ჩავარდა. მეფის გამოსასყიდში ლევან II დადიანმა მიიღო ვაკე - ტერიტორია მდინარე ცხენისწყლისა და მდინარე რიონს შორის, ქ. ჩხარის ვაჭარ-ხელოსნები, რომლებიც რუხში გადაასახლა; აგრეთვე დიდძალი ოქრო-ვერცხლი და ძვირფასი თვლები. ამის შემდეგ ლევან II დადიანი შეეცადა თავის ხელქვეით გაეერთიანებინა დასავლეთ საქართველო. მან არაერთგზის ილაშქრა წარმატებით იმერეთში, ხელში ჩაიგდო მეფის - [[ალექსანდრე III | ალექსანდრე III-ის]] ძმა მამუკა და ძე ბაგრატი, მაგრამ იმერეთის სამეფო ვერ დაიმორჩილა, ვერ შეძლო აფხაზეთის სამთავროს შემოერთებაც. ლევან II დადიანის ბრძოლა დასავლეთ საქართველოს გაერთიანებისათვის ქვეყნის გაჩანაგების ერთ-ერთ მიზეზად იქცა. [[1636]] ლევან II დადიანი შეეცადა ურთიერთობა დაემყარებინა [[რუსეთი | რუსეთთან]] და [[გეგენავას ელჩობა რუსეთში | ელჩობა გაგზავნა]] [[მოსკოვი | მოსკოვს]]. ამის პასუხად [[1639]]-[[1640]] ოდიშის სამთავროსს [[ელჩინისა და ზახარევის ელჩობა]] ეწვია. ამ ელჩობებს რეალური შედეგი არ მოჰყოლია. მას შემდეგ, რაც მასთან [[ჩოლოყაშვილი, ნიკოლოზ|ნიკიფორე ირბახი]] და [[კათოლიკური ეკლესია|კათოლიკე მისიონარები]] იმყოფებოდნენ, იცვლება მისი პოლიტიკა. მან აკრძალა მონების გაყიდვა, გახდა კათოლიკე და ცდილობდა რომის პაპთან [[ურბან VIII|ურბან VIII-თან]] გაგზავნილ წერილებში საკუთარი სამეფო პაპის მფარველობას დაექვემდებარებინა.

ლევან II დადიანს კარგად ესმოდა ქვეყნის ევროპული გარდაქმნის აუცილებლობა; იგი ოდიშის სამთავროში იწვევდა ევროპელ ვაჭრებს და ხელოსნებს. რუხი ქალაქად აქცია და იქ ზარაფხანა გახსნა. ცდილობდა ირანული აბრეშუმი საქართველოს გზით გასულიყო ევროპაში. მან შეაკეთა და ააგო მრავალი ციხე-სიმაგრე და ეკლესია-მონასტერი; მფარველობდა კულტურას. მის დროს ოდიშის სამტავროში არსებობდა საოქრომჭედლო სახელოსნო, სადაც ქართველი ოსტატები მუშაობდნენ. ლევან II დადიანის კარზე გადაიწერა ვეფხისტყაოსნის დღემდე შემორჩენილი უძველესი დათარიღებული ხელნაწერი([[თავაქალაშვილი, მამუკა]]).



[[კატეგორია:ქართველები]]
[[კატეგორია:სამეგრელოს (ოდიშის) მთავრები]]
