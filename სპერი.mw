{|border=0 cellpadding=10 width=100%
|- bgcolor=whitesmoke
|<small>საკუთარ სახელს "'''სპერი'''" აქვს სხვა მნიშვნელობებიც. იხილეთ: [[სპერი]]
|}</small>

'''სპერი''' (ამჟამად თურქეთის პროვინცია ''ისპირი'') ისტორიულ-გეოგრაფიული მხარეა თანამედროვე [[თურქეთი|თურქეთის]] ტერიტორიაზე, ისტორიული [[მესხეთი|მესხეთის]] ნაწილი. იგი მდებარეობს [[ჭოროხი|ჭოროხის]] ზემო დინებაში. მკვლევართა დიდი ნაწილი სპერსა და მის მოსახლეებს მიიჩნევს აღმოსავლელი ქართული ეთნიკური, სახელმწიფოებრივი და კულტურული წრის შემადგენელ ნაწილად. ძვ. წ. V ს-ში [[ჰეროდოტე]] იხსენიებს მის მოსახლეობას - [[სასპერები|სასპერებს]] (ტერმინი შეიძლება ნაწარმოები იყოს მხარის სავარაუდო სახელწოდებისაგან "სასპერ"-ოდან). სპერის ტერიტორია შავ ზღვამდე აღწევდა (აქედან სახელწოდება "სპერის ზღუა"). ძვ. წ. IV-III სს-ში სპერი, [[ქართლის სამეფო|ქართლის სამეფოს]] წარმოქმნის დროისათვის, პროვინცია იყო ([[სტრაბონი]] სპერის "პარიადრის მთიანეთის" სახელით იხსენიებს). 


სპერის მხარის ერთი ნაწილი - ზემო სპერი სხვა ძველ ქართულ პროვინციებთან ([[ტაო]], [[გოგარენე]]) პერიოდულად გადადიოდა ხან [[სომხეთის სამეფო|სომხეთის]], ხან [[ქართლის სამეფო|ქართლის]] მფლობელობაში. სომხეთის მფლობელობაში სპერის მხარის ეს ნაწილი მოქცეული იყო ძვ.წ. II საუკუნეში და ახ.წ. III-IV საუკუნეებში (387 წლამდე). სპერის ოლქის უდიდესი ნაწილი და საკუთრივ ძველი ქალაქი სპერი XVI საუკუნის 70-იანი წლების დამლევამდე თითქმის ყოველთვის შედიოდა საქართველოს საზღვრებში: [[XII]]-[[XIII]] სს-ში საქართველოს ფეოდალური მონარქიის გამგებლობაშია, [[XIII]] საუკუნის II ნახევრიდან  სამცხის სამთავროში (სამცხე-საათაბაგოში) შედის. XIII საუკუნის ბოლოს სამცხის მთავარმა [[ბექა]] [[მანდატურთუხუცესი|მანდატურთუხუცესმა]] სპერში დაამარცხა ოსმალთა ლაშქარი. [[1578]] წლიდან ეს ძირძველი ქართული მხარე [[ოსმალეთი|ოსმალეთმა]] მიიტაცა. ამჟამად იგი შედის [[თურქეთი|თურქეთის]] ისპირის ვილაიეთში. სპერი უაღრესად მნიშვნელოვანია იმ თვალსაზრისითაც, რომ სწორედ ეს მხარე არის [[ბაგრატიონები|ბაგრატიონთა საგვარეულოს]] სამშობლო.

[[კატეგორია:საქართველოს ისტორიულ-გეოგრაფიული მხარეები]]

[[en:Sper (Georgia)]]
