'''არიში''', ''არეში'', სტრატეგიული პუნქტი ძველ [[ჰერეთი | ჰერეთში]] (ახლანდელი სოფელი [[მთისძირი]], ყვარლის რაიონი), სავაჭრო გზაზე, რომლითაც ადრინდელ ფეოდალურ ხანაში ქართლი და კახეთი ალბანეთის შიგა რაიონებს უკავშირდებოდა. არიშზე გადიოდა (დღესაც გადის) "ცხვრის გზა". ამ გზით ცხვარი დაღესტნის მთებში აჰყავდათ. "მატიანე ქართლისაჲს" ცნობით, X საუკუნის დასაწყისში, [[კონსტანტინე III | კონსტანტი]] აფხაზთა მეფისა და [[კვირიკე I]] [[კახი |  კახთა]] ქორეპისკოპოსის(მთავარი) შეერთებულმა ჯარმა ჰერეთის ლაშქარი დაამარცხა და [[ვეჯინი | ვეჯინის]] ზავის თანახმად, [[ადარნასე პატრიკი | ადარნასე]] ჰერთა პატრიკმა კვირიკეს დაუთმო [[ორჭობი]], ხოლო კონსტანტის - [[გავაზნი]] და არიში. [[1962]] წელს მთისძირში აღმოჩნდა არაბული მონეტების განძი.

[[კატეგორია:საქართველო]]
