'''თაგვფრინველისნაირნი''' (Coliiformes), [[ფრინველები|ფრინველების]] რიგი. მათი სხეულის სიგრძე ბოლოიანად 30-38 სმ-ია; წონა 42-56 გ. ბოლოს სიგრძე თითქმის ორჯერ აღემატება სხეულს. ქოჩორი განსაკუთრებით ემჩნევათ გაღიზიანებისას. რუხი ფერისანი არიან, ზურგზე მომწვანო ელფერი გადაკრავთ, კეფაზე ცისფერი ლაქა აჩნიათ. ფეხის ითხივე თითი წინა აქვთ მიმართული, მაგრამ 1-ლი და მე-4 თითი შეუძლიათ უკანაც შემოაბრუნონ. რიგში 1 ოჯახი და 6 სახეობაა. თაგვფრინველისნაირნი გავრცელებული არიან აფრიკაში - სენეგალიდან და სომალიდან კაპის პროვინციამდე. ბინადრობენ სავანებში, მეჩხერ ტყეებში, აგრეთვე ბაღებში. დებენ 2-3 კვერცხს. კრუხობენ 12-15 დღე. იკვებებიან წვნიანი ნაყოფით, კენკრით, კვირტითა და ნექტარით. ზოგჯერ სხვა ფრინველების ბარტყებსაც ჭამენ. ზოგი თაგვფრინველისნაირნი ზიანს აყენებს ბაღებს. არ გალობენ.

[[კატეგორია: ფრინველები]]



[[bg:Птици мишки]]
[[da:Musefugle]]
[[de:Mausvögel]]
[[en:Mousebird]]
[[he:קוליוסאים]]
[[ja:ネズミドリ目 (Sibley)]]
[[pl:Czepigi]]
[[pt:Coliiformes]]
[[ru:Птицы-мыши]]
[[sl:mišak]]
[[zh:鼠鸟目]]
[[cs:myšáci]]
