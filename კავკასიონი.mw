[[Image:Map_of_Caucasus.gif|400px|right|კავკასიონი]]

[[კავკასიონი]] - მთიანი სისტემა და ქედი [[კავკასია|კავკასიის]] რეგიონში, [[შავი ზღვა|შავ ზღვასა]] და [[კასპიის ზღვა|კასპიის ზღვას]] შორის.  კავკასიონი, როგორც მთათა სისტემა, ორ ნაწილად იყოფა: დიდი კავკასიონი და მცირე კავკასიონი. 


== ეტიმოლოგია ==

სახელწოდება მომდინარეობს [[ბერძნული ენა|ბერძნული]] სიტყვისაგან “kaukasos”, რომელსაც თავის მხრივ სავარაუდოდ ძველირანული ("kapkah" - დიდი მთა) ან ხეთური ("kazkaz" - ტომის სახელია) წარმოშობა აქვს. არსებობს აგრეთვე ბევრი სხვა ახსნა ტერმინისა, ძირითადად ადგილობრივ ენებზე.


== დიდი კავკასიონი==

'''დიდი კავკასიონი''' - მთიანი მხარე, რეგიონს ორ ნაწილად ჰყოფს: [[ჩრდილოეთი კავკასია]] და [[სამხრეთი კავკასია]]. მისი სიგრძეა 1100 კმ, სიგანე - 180 კმ. მისი ღერძი არის კავკასიონის მთავარი წყალგამყოფი ქედი და კავკასიონის გვერდითი ქედი, რომელთაც მთელ სიგრძეზე გასდევს 4000-5000 მ სიმაღლის განივი და გრძივი ქედები. დიდი კავკასიონის სისტემის ყველაზე მაღალი მთაა [[იალბუზი]] , რომლის სიმაღლეა 5642 მ. ამ მაჩვენებლით იგი ითვლება ევროპის უმაღლეს მწვერვალად და უსწრებს ცნობილ [[მონბლანი|მონბლანს]]. დიდი კავკასიონი 3 ნაწილად იყოფა:


* ''დასავლეთი კავკასიონი'' - მონაკვეთი [[შავი ზღვა|შავი ზღვის]] სანაპიროდან [[იალბუზი|იალბუზამდე]].
* ''ცენტრალური კავკასიონი'' - მონაკვეთი [[იალბუზი|იალბუზსა]] და [[მყინვარწვერი|მყინვარწვერს]] შორის.
* ''აღმოსავლეთი კავკასიონი'' - მონაკვეთი [[მყინვარწვერი|მყინვარწვერის]] აღმოსავლეთით.


დიდი კავკასიონი ითვლება ევროპისა და აზიის ბუნებრივ საზღვრად. უფრო დაწვრილებით იხილეთ სტატიაში: ''[[ევროპა-აზიის საზღვარი]].'' 


==მცირე კავკასიონი==


'''მცირე კავკასიონი''' - მთიანი მხარე, მდებარეობს სამხრეთ კავკასიაში, სომხეთის მთიანეთის ჩრდილოეთით. დიდ კავკასიონთან იგი დაკავშირებულია [[სურამის ქედი|სურამის]] (ლიხის) ქედით. მისი სიგრძე 600 კმ-ს აღწევს, მაქსიმალური სიმაღლე 3724 მ-ს (მთა გიამიში).


[[კატეგორია:გეოგრაფია]]
[[კატეგორია:კავკასია]]
[[კატეგორია:მთაგრეხილები]]

[[de:Kaukasus]]
[[en:Caucasus Mountains]]
[[is:Kákasusfjöll]]
[[ko:카프카스 산맥]]
[[hr:Kavkaz]]
[[ja:カフカス山脈]]
[[nl:Kaukasus (gebergte)]]
[[pl:Kaukaz (pasmo górskie)]]
[[pt:Cáucaso (cordilheira)]]
[[sv:Kaukasus]]
[[tr:Kafkaslar]]
[[zh:高加索山脉]]
