'''გაბრიელი''' (ერისკაცობაში გერასიმე მაქსიმეს ძე ქიქოძე) (* 1[[5 ნოემბერი]]. [[1825]], სოფ. ბახვი, ოზურგეთის რაიონი ―    †  [[26 დეკემბერი]]. [[1896]], [[ქუთაისი]]), [[იმერეთი | იმერეთის]] [[ეპისკოპოსი]] 1860-96, მოაზროვნე, პედაგოგი, ფსიქოლოგი, საზოგადო მოღვაწე. 1839 დაამთავრა [[თბილისი | თბილისის]] სამაზრო სასულიერო სასწავლებელი. შემდეგ სწავლა განაგრძო თბილისის სემინარიაში. 1842-იდან სწავლობდა [[ფსკოვი | ქ. ფსკოვის]], ხოლო 1844-იდან [[პეტერბურგი | პეტერბურგის]] სასულიერო სემინარიებში, რომელიც დაამთავრა 1845 წელს. 1849 დაამთავრა პეტერბურგის სასულიერო აკადემია. 1849-58 მსახურობდა თბილისის სასულიერო სემინარიაში ინსპექტორად და რექტორის თანაშემწედ. ასწავლიდა [[ფიზიკა | ფიზიკასა]] და [[მათემატიკა | მათემატიკას]]; პარალელურად მუშაობდა თბილისის კეთილშობილ ქალთა ინსტიტუტში საღმრთო სჯულის მასწავლებლად. 1851 გაბრიელს მიენიჭა მაგისტრის ხარისხი. 1856 ოჯახური ტრაგედიის (მოკლე დროში გარდაიცვალა მეუღლე და ხუთი შვილი) გამო მღვდელ-მონაზნად ეკურთხა. 1858 დაინიშნა [[დავითგარეჯა | დავითგარეჯის]] არქიმანდრიტად. შემდეგ კი (1858-60) [[გორი | გორის]] ეპისკოპოსად.

	გაბრიელი იყო [[ქართველთა შორის წერა-კითხვის გამავრცელებელი საზოგადოება | "ქართველთა შორის წერა-კითხვის გამავრცელებელი საზოგადოების"]] დამფუძნებელი და საპატიო წევრი. საკუთარი სახსრებით გახსნა რამდენიმე სახალხო სკოლა. მისი ინიციატივით ქუთაისში დააარსეს ქალთა ეპარქიული სასწავლებელი და სასულიერო სემინარია. 1858 პეტერბურგში გამოქვეყნდა გაბრიელის კაპიტალური ნაშრომი "ცდისეული ფსიქოლოგიის საფუძვლები" (რუსულ ენაზე), რომელიც რუსეთის სემინარიებში დიდხანს სასწავლო სახელმძღვანელოდ იხმარებოდა. [[დობროლიუბოვი ნიკოლოზ | ნ. დობროლიუბოვმა]] სპეციალური რეცენზიაც გამოაქვეყნა ჟურნალ "სოვრემენნიკში" (1859), სადაც გაბრიელის ნაშრომს ფსიქოლოგიის სხვა სახელმძღვანელოთა შორის უპირატესობა მისცა. ფილოსოფიური და ფსიქოლოგიური ძირითადი საკითხების გადაწყვეტაში გაბრიელი იდგა იდეალიზმის პოზიციებზე, მაგრამ მის ნააზრევში მატერიალიზმის ელემენტებიც შეიმჩნეოდა. ცნობილია გაბრიელის ზეპირად წარმოთქმული სიტყვები და ქადაგებანი, გამოცემული ქართულ (1865; ტომი 1-2, 1884-85), რუსულ (1893) და ინგლისურ (1867) ენებზე.

	გაბრიელი იყო ეროვნულ-განმანათლებელი მოძრაობის აქტიური მონაწილე. ებრძოდა ცარიზმის რუსიფიკატორულ პოლიტიკას განათლების დარგში, წინ აღუდგა იანოვსკი-ლევიცკის მუნჯური მეთოდით სწავლებას, რომლის მიზანი იყო ქართული ენის სრული განდევნა სკოლებიდან. 1872 წელს გაილაშქრა [[მუხრანბატონი, გიორგი | გ. მუხრანბატონის]] (მუხრანსკი) წინააღმდეგ, რომელიც ამტკიცებდა დიდი ერის მიერ პატარა ერების და მათი ენის გაქრობა-ასიმილაციის გარდუვალობას. გაბრიელი მოითხოვდა ბატონყმობის გაუქმებას. დასაფლავებულია [[გელათის მონასტერი | გელათის]] ღვთისმშობლის ეკლესიაში.




[[კატეგორია:ქართველები]]
