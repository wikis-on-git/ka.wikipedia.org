'''კანარის ჩიტი''', ''კანარელი'' (Serinus canaria), მომცრო ტანის ფრინველი [[ბეღურასნაირნი|ბეღურასნაირთა]] რიგისა. გავრცელებულია კანარისა (აქედან სახელწოდება) და აზოვის კუნძულებზე, მადეირაზე. XVI საუკუნეში შემოიყვანეს ევროპაში და გავრცელდა როგორც ტიპობრივი "გალიური ფორმა". კარგად მრავლდება ტყვეობაში. გამოყვანილია გალობითა და ექსტერიერით განსხვავებული მრავალი ჯიში. მამალ კანარის ჩიტს მუცლის მხარე ყვითელი აქვს, ზურგის მხარე - მოყვითალო-მომწვანო, დედალს - მომწვანო შეფერილობა. სხეულის სიგრძე 12-14 სმ აღწევს.

ქართულ ლიტერატურაში კანარის ჩიტს ზოგჯერ შეცდომით [[იადონი|იადონს]] უწოდებდნენ.  კანარის ჩიტის ერთ-ერთი ქვესახეობაა [[კანარიასებრი მთიულა]] (Serinus canaria serinus ), რომელიც გავრცელებულია ჩრდილო-დასავლეთ აფრიკაში. მცირე აზიაში, არაბეთის ნახევარკუნძულზე და ევროპაში (ჩრდილოეთის გარდა).  ბუდეს იკეთებს ხეზე. დებს 3-5 კვერცხს. ინკუბაცია გრძელდება 13 დღე. იკვებება მარცვლეულით. საქართველოში კანარის ჩიტის შემოფრენის ერთადერთი შემთხვევაა აღნიშნული ([[1896]]).

[[კატეგორია:ბეღურასნაირნი]]
[[da:Kanariefugl]]
[[de:Kanarienvogel]]
[[en:Canary]]
[[es:Canario (ave)]]
[[fi:Kanarianhemppo]]
[[fr:Serin des Canaries]]
[[io:Kanario]]
[[it:Serinus canaria]]
[[nl:Kanarie]]
[[pt:Canário]]
[[sv:Kanariefågel]]
[[tr:Kanarya]]
