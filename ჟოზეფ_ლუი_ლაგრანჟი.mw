[[Image:Langrange portrait.jpg|thumb|right|235px|ჟოზეფ ლუი ლაგრანჟი]]
'''ლაგრანჟი, ჟოზეფ ლუი''' (* [[25 იანვარი]], [[1736]], [[ტურინი]] – † [[10 აპრილი]], [[1813]], [[პარიზი]]), [[ფრანგები|ფრანგი]] მათემატიკოსი და მექანიკოსი, პარიზის მეცნიერებათა აკადემიის წევრი ([[1772]]). 

19 წლის ლაგრანჟი უკვე [[ტურინი|ტურინის]] საარტილერიო სკოლის პროფესორი იყო. 1759 წელს აირჩიეს [[ბერლინის მეცნიერებათა აკადემია|ბერლინის მეცნიერებათა აკადემიის]] წევრად, ხოლო 1766–1787 წლებში მისი პრეზიდენტი იყო.  1787 წელს გადავიდა პარიზში, 1795 წლიდან ნორმალური სკოლის პროფესორი იყო, 1797 წლიდან კი პოლიტექნიკური სკოლისა. ლაგრანჟის მნიშვნელოვანი შრომები ეძღვნება [[ვარიაციათა აღრიცხვა|ვარიაციათა აღრიცხვის]], ანალიზური და [[თეორიული მექანიკა|თეორიული მექანიკის]] საკითხებს. კლასიკურ ტრაქტატში "ანალიზური მექანიკა" (1788) ლაგრანჟმა მთელი [[სტატიკა|სტატიკის]] საფუძვლად მიიღო "ზოგადი ფორმულა", რომელიც წარმოადგენს [[შესაძლო გადაადგილებათა პრინციპი|შესაძლო გადაადგილებათა პრინციპს]], ხოლო [[დინამიკა|დინამიკის]] საფუძვლად – "ზოგადი ფორმულა", რომელიც წარმოადგენს [[შესაძლო გადაადგილებათა პრინციპი|შესაძლო გადაადგილებათა პრინციპისა]] და [[დ'ალამბერის პრინციპი|დ'ალამბერის პრინციპის]] შერწყმას. ლაგრანჟმა შემოიღო განზოგადებულ კოორდინატთა ცნება და ჩამოაყალიბა მოძრაობის განტოლებები, რომლებიც მის სახელს ატარებს ([[ლაგრანჟის განტოლებები]]). ლაგრანჟს აქვს მნიშვნელოვანი გამოკვლევები [[მათემატიკური ანალიზი|მათემატიკური ანალიზის]] სხვადასხვა საკითხზე. მნიშვნელოვანი შედეგები აქვს მიღებული [[რიცხვთა თეორია|რიცხვთა თეორიაში]], [[ალგებრა|ალგებრაში]], [[დიფერენციალურ განტოლებათა თეორია|დიფერენციალურ განტოლებათა თეორიაში]], ინტერპოლირების თეორიაში, მათემატიკურ კარტოგრაფიაში და სხვა.

{{ბიო}}
[[კატეგორია:ფრანგები]]
[[კატეგორია:ფრანგი მათემატიკოსები]]
[[კატეგორია:დაბადებული 1736]] 
[[კატეგორია:გარდაცვლილი 1813]]

[[ca:Joseph Louis Lagrange]]
[[de:Joseph-Louis Lagrange]]
[[en:Joseph Louis Lagrange]]
[[eo:Joseph-Louis de Lagrange]]
[[es:Joseph-Louis de Lagrange]]
[[fa:ژوزف لویس لاگرانژ]]
[[fi:Joseph-Louis Lagrange]]
[[fr:Joseph-Louis Lagrange]]
[[he:ז'וזף לואי לגראנז']]
[[id:Joseph-Louis de Lagrange]]
[[is:Joseph Louis Lagrange]]
[[it:Joseph-Louis Lagrange]]
[[ja:ジョゼフ＝ルイ・ラグランジュ]]
[[ko:조제프 루이 라그랑주]]
[[nl:Joseph-Louis Lagrange]]
[[no:Joseph Louis Lagrange]]
[[pl:Joseph Louis Lagrange]]
[[pt:Joseph-Louis de Lagrange]]
[[ru:Лагранж, Жозеф Луи]]
[[sl:Joseph-Louis de Lagrange]]
[[sv:Joseph-Louis Lagrange]]
[[tr:Joseph Louis Lagrange]]
[[zh:约瑟夫·路易斯·拉格朗日]]
