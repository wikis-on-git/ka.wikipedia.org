'''იოსებ გრიგოლის ძე გრიშაშვილი''' (ფსევდონიმი; ნამდვილი გვარი მამულაშვილი)(* [[12 აპრილი]], [[24 აპრილი]], [[1889]], [[თბილისი]]  ―        †      [[3 აგვისტო]], [[1965]], იქვე), საბჭოთა ეპოქის [[ქართველები | ქართველი]] პოეტი და საზოგადო მოღვაწე. საქართველოს სახალხო პოეტი ([[1959]]), საქართველოს მეცნიერებათა აკადემიის აკადემიკოსი ([[1947]]), სომხეთის ხელოვნების დამსახურებული მოღვაწე ([[1945]]).



==ბიოგრაფია==

დაიბადა ხარფუხელი კალატოზის ოჯახში. ჭაბუკობიდანვე დაუახლოვდა ქართულ თეატრს, იყო სუფლიორი, მსახიობი, წერდა პატარა პიესებსა და ლექსებს. 

==შემოქმედება==

გრიშაშვილის ლექსთა პირველ კრებულებში ("ვარდის კონა", [[1906]];  "ფანტაზია", [[1907]]) უმთავრესად ქალაქური ყოფა და პოეტის ინტიმური განწყობილებებია წარმოსახული, თუმცა სოციალური პრობლემებისადმი ცხოველი ინტერესიც შეიმჩნევა ("ტუსაღის სიმღერა", [[1906]]; "ბრძოლა", [[1907]]; "დაჰბერე ქარო!", 1907). ლექსთა მომდევნო კრებულებში ([[1909]], [[1914]], ტ.1) საბოლოოდ გამოიკვეთა პოეტის შემოქმედების პირველი პერიოდის (1905-[[1920]]) ძირითადი, ინტიმურ-სატრფიალო მოტივი. გრიშაშვილისთვის სიყვარული ბედნიერების, კეთილშობილებისა და თავდადების უშრეტი წყაროა ("მაჯამა", [[1907]]; "ლერწამი ხარ!...", [[1911]]; "რა კარგი ხარ, რა კარგი!", "ხელთათმანის ღილი", [[1914]]). თხზულებათა II ტომმა  ([[1922]]) ერთგვარი ზღვარი დაუდო გრიშაშვილის შემოქმედების პირველ პერიოდს.

მეორე პერიოდში ([[1920]]-[[1965]]), როცა გრიშაშვილის ლირიკაში მთავრი ადგილი დაიჭირა მოქალაქეობრივმა მოტივებმა, სხვა ჟღერადობა შეიძინა სატრფიალო მოტივმაც (ციკლი "მხოლოდ სიყვარული", [[1922]]-1960). ლექსებით "გამოთხოვება ძველ თბილისთან" ([[1925]]), "ლამპების საუბარი" ([[1927]]), "საუბარი ასოთამწყობთან" ([[1929]]) და სხვა. 

გრიშაშვილი  საბოლოოდ დაუახლოვდა  საბჭოთა სინამდვილეს და თავის პოეზიაში თავისუფალი შრომის პათოსი და ახალი დროის რომანტიკა დაამკვიდრა ("ერთი დღე სოფელში", 1934; "ნარინჯიანო", 1937; "სამშობლოსადმი", [[1938]]; "ჯილდო", [[1944]]; "სამგორი", [[1951]] და სხვა). სამშობლოს სიყვარული გრიშაშვილის პოეზიაში ორგანულად ერწყმის თბილისის თემას. თბილისის ისტორია, ქალაქური ყოფის კოლორიტული სურათები, მამაცი, ალალი, გულუხვი თბილისელები, ქალაქის გუშინდელი თუ დღევანდელი დღე, მისი მომავლის პერსპექტივა წარმოგვიდგება გრიშაშვილის ლექსებში: "ტრიოლეტები შეითანბაზარში", 1918;  "აშპაშხანისკენ", 1920;  "გრიგოლ ორბელიანი კომკავშირის ხეივანში", 1939;  "ჩემი თბილისი", 1955 და ა.შ. საბჭოთა პატრიოტიზმი ვლინდება დიდი სამამულო ომის დროინდელი ლექსებში: "ორი სიტყვა", 1941;   "მეისტორიევ, წიგნი დახურე", [[1941]];   "ბალადა ხელმანდილზე", [[1942]] და სხვა. [[1950]] პოეტს [[სსრკ]] [[სახელმწიფო პრემია]] მიენიჭა ლექსთა ერთტომეულისათვის ([[1949]]).

გრიშაშვილი  XX საუკუნის ქართული ვერსიფიკაციის ერთ-ერთი რეფორმატორია; მისი ლექსების ორიგინალური რიტმი და რითმა, შთამბეჭდავი პოეტური ტროპები, ოსტატური ბგერწერა ზედმიწევნით გამოხატავს პოეტის იდეურ ჩანაფიქრს. გრიშაშვილმა დიდი ამაგი დასდო ქართული საბჭოთა საბავშვო ლიტერატურის განვითარებას (ციკლი "თქვენთვის, ჩემო პატარებო", [[1923]]-[[1960]]).

გრიშაშვილს ეკუთვნის საყურადღებო ლიტერატურული გამოკვლევები: "საიათნოვა" ([[1914]]-[[1918]]); "ძველი თბილისის ლიტერატურული ბოჰემა" ([[1926]]-[[1927]]), ნაშრომები [[ჭავჭავაძე, ალექსანდრე | ა. ჭავჭავაძის]], [[ჭავჭავაძე, ილია | ი. ჭავჭავაძის]], [[ყაზბეგი, ალექსანდრე | ა. ყაზბეგის]], [[ლერმონტოვი, მიხეილ | მ.ლერმონტოვისა]] და სხვა მწერლების შესახებ. თარგმნა სომხური და აზერბაიჯანული ლიტერატურის ბევრი კლასიკური ნიმუში, [[ახმატოვა, ანა | ა. ახმატოვას]], [[მიხალკოვი, სერგეი| ს. მიხალკოვის]], [[შჩიპაჩოვი, სტეფანე | ს. შჩიპაჩოვის]], [[ინბერი, ვერა | ვ. ინბერისა]] და სხვების ლექსები. დაჯილდოებულია [[შრომის წითელი დროშის ორდენი | შრომის წითელი დროშის ორდენით]].


[[კატეგორია:ქართველები]]
[[კატეგორია:  ქართველი პოეტები]]
[[კატეგორია:დაბადებული  1889]]
[[კატეგორია:გარდაცვლილი  1965]]


==რესურსები ინტერნეტში  ==
[http://www.photomuseum.org.ge/grishashvili/index_ge.htm იოსებ გრიშაშვილი]

[http://children.iatp.ge/mcerloba/leksebi/sabavshvo/otxi_dro/axlovdeba_gazafxuli.htm ახლოვდება გაზაფხული]
