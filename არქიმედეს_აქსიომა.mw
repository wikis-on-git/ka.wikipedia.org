'''არქიმედეს აქსიომა''' მდგომარეობს შემდეგში: 

:თუ ორი მოცემული მონაკვეთიდან მცირეს საკმაო რაოდენობით გავიმეორებთ, ყოველთვის შეგვიძლია მივიღოთ ისეთი მონაკვეთი, რომელიც აღემატება დიდს. საზოგადოდ, თუ a და b ორი სიდიდეა, ამასთან a<b, ყოველთვის მოიძებნება ისეთი მთელი m რიცხვი, რომ <math>ma > b </math>. 

ეს აქსიომა [[არქიმედე|არქიმედემ]] მკაფიოდ ჩამოაყალიბა შრომაში "სფეროსა და ცილინდრის შესახებ". უფრო ადრე არქიმედეს აქსიომა გამოიყენა [[ევდოქსე კნიდოსელი|ევდოქსე კნიდოსელმა]], რის გამოც არქიმედეს აქსიომას ზოგჯერ [[ევდოქსე კნიდოსელი|ევდოქსეს]] აქსიომასაც უწოდებენ. არქიმედეს აქსიომას ეყრდნობა მიმდევრობითი გაყოფის პროცესი და, შესაბამისად, ყოველგვარი გაზომვა.

{{მათემატიკა}}
[[კატეგორია:აქსიომები]]
[[en:Axiom of Archimedes]]
