'''ბასკები''' - იზოლირებული ეთნოლინგვისტური ოჯახის [[ხალხი]] [[ესპანეთი|ესპანეთში]] (950 ათ.) და [[საფრანგეთი|საფრანგეთში]] (140 ათ.). ევროპის გარეთ არის მნიშვნელოვანი დიასპორები სამხრეთ ამერიკასა და ამერიკის შეერთებულ შტატებში.


== ზოგადი ცნობები ==

*'''სახელები''': თვითწოდება -  Euskaldunak; ფრანგულად -  Basques; ესპანურად - Vascos; რუსულად -  Баски.
*'''საერთო რაოდენობა''': 1,25 მლნ. 
*'''ენა''': [[ბასკური ენა|ბასკური]]. ბასკები ძირითადად ორენოვანნი არიან.
*'''მორწმუნეები''': [[კათოლიციზმი|კათოლიკები]].


== ენა და კულტურა ==

ბასკებმა თავისი სახელი Euskaldunak აიღეს სიტყვიდან Euskara - მათი ენის სახელწოდება. ტრადიციული ბასკური კულტურა რეგიონის ურბანიზაციისა და ინდუსტრიალიზაციის ზრდის გამო რეგრესირებადია. სამრეწველო ქალაქების უმეტესობაში არა მარტო ბასკური წეს-ჩვეულებები, არამედ ბასკური ენაც მივიწყებას ეძლევა. ბასკურად ძირითადად ლაპარაკობენ მაღალმთიან შორეულ რეგიონებში, მაგრამ მე-20 საუკუნის ბოლოს თითქმის ყველა ბასკი ლაპარაკობდა ესპანურად ან ფრანგულად.


დიდი ხანია არსებობს აზრი, რომ ბასკები გენეტიკურად განცალკევებული ხალხია. როგორც ჯგუფს, მათ აქვთ ყველაზე მაღალი პროპორცია რეზუს-უარყოფითი სისხლისა ევროპაში (25%) და ერთ-ერთი ყველაზე მაღალი პროცენტი O-ტიპის სისხლისა (55%).


== ყოფა-ცხოვრება ==

ტრადიციულად ბასკები ამუშავებდნენ მცირე ზომის მინდვრებს იზოლირებულ მთიან რეგიონებში, იქ სადაც ისინი ახლაც ცხოვრობენ. სამოსახლოები განლაგებულია მცირე ჯგუფებად, რომლებიც ქმნიან სოფლებს, ან გაფანტულნი არიან მაღალმთიან ზონებში. სამოსახლო (სახლი, მინდორი და ოჯახი) არის ყველაზე მნიშვნელოვანი სოციალური ერთეული. სოციალური ორგანიზაციის ეს ფორმა დაცული იყო ტრადიციული კანონით მემკვიდრეობის შესახებ, რომელიც აწესრიგებდა ურთიერთობებს, რომლის მიხედვითაც მთელი ქონება გადადიოდა ერთ მემკვიდრეზე. ტრადიციული ბასკური კულტურა ეფუძნებოდა ამ ინდივიდუალურ სამოსახლოებს, რომელთაც ეწოდებოდა caserios. იზოლირებულად ცხოვრების ასეთმა წესმა განაპირობა ოჯახური სოლიდარობის ძლიერი გრძნობა, რომელიც თავის მხრივ განსაზღვრავს სიძლიერეს და სიცოცხლისუნარიანობას ბასკური ენისა, კულტურისა და კოლექტიური იდენტურობისა.


== პოლიტიკური მდგომარეობა ==

ბასკები დიდი ხანია აქტიურობენ თავისი ენობრივი და კულტურული უფლებების დასაცავად, თითქმის რომის იმპერიის დასრულების პერიოდიდან. მე-20 საუკუნეში, მცირე ხნით ([[1936]]-[[1937|37]] წწ) ბასკურმა მიაღწია ოფიციალურ აღიარებას [[ბასკეთი|ბასკეთის]] ავტონომიური მმართველობის ფორმით ესპანეთის სამოქალაქო ომის დროს, მაგრამ [[ფრანკო|ფრანკოს]] მმართველოს პერიოდში ეს ავტონომიურობა დაიკარგა. [[1975]] წელს, ესპანეთში მონარქიის აღდგენისთანავე, ბასკებმა გააგრძელეს ზეწოლა ესპანეთის მთავრობაზე და [[1978]] წელს კვლავ მიიღეს ავტონომიის უფლება, სადაც ესპანური და ბასკური ოფიციალურ ენებად გამოცხადდა.


ამან გამოიწვია მეტი თავისუფლება საშინაო მმართველობაში, მაგრამ ვერ დააკმაყოფილა უფრო ექსტრემისტული მოთხოვნების მქონე ორგანიზაციები, მაგალითად, ETA - Euzkadi Ta Azkatasuna (”ბასკური სამშობლო და თავისუფლება”), რომელიც იბრძვის ბასკეთის თვითმმართველობისა და ესპანეთისაგან გამოყოფისათვის. ეტა-ს ხანგრძლივი გავლენისა და საქმიანობის გამო რთული ურთიერთობები ჩამოყალიბდა ბასკებსა და [[ესპანელები|ესპანელებს]] შორის.


[[კატეგორია:მსოფლიოს ხალხები]]
[[კატეგორია:ესპანეთი]]
[[als:Basken]]
[[de:Basken]]
[[en:Basque people]]
[[eo:Eŭskoj]]
[[es:Vasco]]
[[fi:Baskit]]
[[he:בסקים]]
[[ja:バスク人]]
[[jbo:skalduna]]
[[pl:Baskowie]]
[[sr:Баскијци]]
