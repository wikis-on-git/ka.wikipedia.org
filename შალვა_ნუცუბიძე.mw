'''შალვა ნუცუბიძე''' ([[14 დეკემბერი]], [[1888]] - [[6 იანვარი]], 1969]]),  ცნობილი [[ქართველები|ქართველი]] ფილოსოფოსი, მთარგმნელი და საზოგადო მოღვაწე, [[თბილისის სახელმწიფო უნივერსიტეტი|თბილისის სახელმწიფო უნივერსიტეტის]] ერთ-ერთი დამფუძნებელთაგანი, ქართული ფილოსოფიის ისტორიის მეცნიერული სკოლის ფუძემდებელი, [[საქართველოს მეცნიერებათა აკადემია|საქართველოს მეცნიერებათა აკადემიის]] აკადემიკოსი, საქართველოს მეცნიერების დამსახურებული მოღვაწე, ფილოსოფიის მეცნიერებათა დოქტორი, პროფესორი.

დაიბადა სოფ. ფარცხანაყანებში, [[ქუთაისი|ქუთაისთან]]. [[1910]] წელს დაამთავრო პეტერბურგის უნივერსიტეტი ([[რუსეთი]]). [[1911[[-[[1914]] წლებში ლაიპციგის უნივერსიტეტის ([[გერმანია]]) სტუდენტია. [[1915]] წელს მიენიჭა აღნიშნული უნივერსიტეტის ფილოსოფიის დოქტორის ხარისხი.

[[1916]]-[[1918]] წლებში პეტერბურგის უნივერსიტეტის ლექტორია. [[1918]] წელს იყო ერთ-ერთი დამფუძნებელთაგანი თბილისის სახელმწიფო უნივერსიტეტისა. [[1918]]-[[1953]] და [[1960]]-[[1969]] წლებში ამავე უნივერსიტეტის პროფესორია ([[1920]]-[[1929]] წლებში იყო თსუ-ის პრორექტორი).

[[1925]]-[[1926]] წლებში იყო ლაიპციგის უნივერსიტეტის მოწვეული პროფესორი. [[1927]] წელს მიენიჭა ფილოსოფიურ მეცნიერებათა დოქტორის სამეცნიერო ხარისხი. [[1944]] წელს არჩეულ იქნა საქართველოს მეცნიერებათა აკედემიის ნამდვილ წევრად (აკადემიკოსად).

აღსანიშნავია, რომ  [[1919]]-[[1921]] წლებში შალვა ნუცუბიძე იყო [[საქართველოს დემოკრატიული რესპუბლიკა|საქართველოს დემოკრატიული რესპუბლიკის]] დამფუძნებელი კრების (პარლამენტის) წევრი საქართველოს სოციალ-ფედერალისტთა პარტიიდან. ბოლშევიკური რუსეთის მიერ საქართველოს ოკუპაციის ([[1921]] წლის 25 თებერვალი) შემდეგ იგი მუდმივად განიცდიდა დევნას საბჭოთა რეჟიმის მხრიდან: დაპატიმრებული იყო [[1921]] და [[1938]]-[[1940]] წლებში, [[1953]]-[[1960]] წლებში გაძევებული იყო თბილისის სახელმწიფო უნივერსიტეტიდან და ჩამორთმეული ჰქონდა საქართველოს მეცნიერებათა აკადემიის აკადემიკოსობა.

გარდაიცვალა თბილისში. დაკრძალულია თსუ-ის ბაღში.

{{ბიოგრაფია}}
[[კატეგორია:ქართველი ფილოსოფოსები]]

[[en:Shalva Nutsubidze]]
