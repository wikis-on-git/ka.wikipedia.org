'''აჭარა''' [[საქართველო|საქართველოს]] ისტორიულ-გეოგრაფიული მხარეა. იგი [[მესხეთი|მესხეთის]] ნაწილს შეადგენდა. ისტორიულ წყაროებში მოხსენიებულია როგორც აჭარის ქვეყანა, აჭარის ხევი ან ხეობა. იგი ორ ძირითად ნაწილად იყოფოდა: ზემო აჭარა (რომლის ცენტრი ძველად დიდ-აჭარა იყო, შემდეგ - ხიხანი, მოგვიანებით - ხულა) და ქვემო აჭარა (ცენტრი ქედა). აჭარის ცენტრალურ ნაწილს შუახევი ერქვა.


სახელწოდება აჭარა [[VII]] ს-დან გვხვდება. ვარაუდობენ, რომ იგი უკავშირდება გეოგრაფიულ სახელს - აჭი. შესაძლოა, რომ ორივე ეს სახელწოდება უკავშირდება “[[ჭანები|ჭანს]]” და ნიშნავს “საჭანოს”.


[[ლეონტი მროველი|ლეონტი მროველის]] ცნობით, [[ძვ. წ. III]] ს-ში აჭარის ტერიტორია [[ქართლის სამეფო|ქართლის სამეფოს]] ოძრხის საერისთავოში შედიოდა. [[VIII]] ს-ში იგი[[ბაგრატიონები|ბაგრატიონთა]] სამფლობელოს, “ქართველთა სამეფოს” ნაწილია, ხოლო [[XI]] ს-დან - [[საქართველო|საქართველოს]] ერთიანი ფეოდალური სახელმწიფოსი. [[XIII]] ს-ში აჭარას [[სამცხე-საათაბაგო]] ფლობდა. [[XVI]] ს-ის 70-იან წლებში აჭარა ოსმალეთმა დაიპყრო და მისი განთავისუფლება მხოლოდ [[1877]]-[[1878|78]] წწ-ის [[რუსეთი|რუსეთ]]-[[თურქეთი|თურქეთის]] ომის შემდეგ გახდა შესაძლებელი.


[[1921]] წლიდან აჭარას [[აჭარის ავტონომიური რესპუბლიკა|ავტონომიური რესპუბლიკის]] სტატუსი აქვს. 


[[კატეგორია:საქართველოს ისტორიულ-გეოგრაფიული მხარეები]]
