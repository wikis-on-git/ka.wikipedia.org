'''ალავერდი-ხანი''' († [[24 მაისი]], [[1614]]), ირანის სარდალი და პოლიტიკური მოღვაწე. გამაჰმადიანებული ქართველი (საქართველოდან ტყვედ წაიყვანეს ბავშვობაში), გვარად უნდილაძე. ირანის ჯარის პირველი ყულარაღასი, ფარსის [[ბერლარბეგი]], [[აბას I (ირანი)|აბას I-ის]] სამხედრო რეფორმების ერთ-ერთი აქტიური გამტარებელი. როგორც სარდალმა განსაკუთრებით გამოიჩინა თავი ოსმალეთთან ომში (1603-1612). ისპაანში ააშენა ხიდი მდ. ზენდერუდზე, რომელსაც დღესაც მისი სახელი ჰქვის. აბას I-ის ბრძანებით  ალავერდი-ხანი დიდი პატივით დაკრძალეს მეშჰედში. ირანში  ალავერდი-ხანის შვილებიც დაწინაურდნენ. უფროსმა [[იმამყულ-ხანი|იმამყულ-ხანმა]] მამის სიკვდილის შემდეგ ფარსის ბეგლაბეგობა მიიღო, ხოლო უმცროსმა [[დაუდ-ხანი|დაუდ-ხანმა]] - ყარაბაღისა.


[[კატეგორია:ირანის პოლიტიკური მოღვაწეები]]
