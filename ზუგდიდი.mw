ქალაქი [[საქართველო|საქართველოში]], [[სამეგრელო-ზემო სვანეთის მხარე|სამეგრელო-ზემო სვანეთის მხარის]] და [[ზუგდიდის რაიონი|ზუგდიდის რაიონის]] ადმინისტრაციული ცენტრი. გაშენებულია ოდიშის დაბლობზე, მდინარე ჩხოუშის ნაპირას, ზღვის დონიდან 110 მ სიმაღლეზე. ქალაქად გამოცხადდა [[1918]] წელს. მოსახლეობა 69 ათასი ([[2002]] წ.). 


ვარაუდობენ, რომ სახელწოდება წარმოიშვა ზურგ - დიდიდან (ე.ი. დიდი გორიდან). წყაროებში პირველად მოიხსენიება XVII საუკუნის დასაწყისში. ზუგდიდი [[ოდიშის სამთავრო|ოდიშის სამთავროს]] პოლიტიკური, ადმინისტრაციული და კულტურული ცენტრი იყო. [[1855]]-[[1857]] წლებში ზუგდიდი ოსმალებმა დაიკავეს. შემდეგ [[რუსეთის იმპერია|რუსეთის იმპერიის]] შემადგენლობაში შედიოდა. 


ქალაქზე გადის რკინიგზა, შავიზღვისპირა და რესპუბლიკური მნიშვნელობის (ზუგდიდი-მესტია) გზები.  ზუგდიდში არის მნიშვნელოვანი სამრეწველო საწარმოები (ცელულოზა-ქაღალდის კომბინატი, ფაიფური ქარხანა, ჩაის ფაბრიკა), ჯანდაცვის, განათლებისა და კულტურის დაწესებულებები (ზუგდიდის დრამატული თეატრი, სახელმწიფო ისტორიულ-ეთნოგრაფიული მუზეუმი). ხუროთმოძღვრების ძეგლთაგან შემორჩენილია სამეგრელოს მთავრების [[დადიანები|დადიანების]] სასაახლე, ეკლესია და სხვა ნაგებობები (XIX ს.). საყურადღებოა ბოტანიკური ბაღი იშვიათი მცენარეულობით, აგრეთვე ქალაქის ცენტრალური ხეივანი.

[[კატეგორია:საქართველოს ქალაქები]]

[[en:Zugdidi]]
[[de:Sugdidi]]
[[pt:Zugdidi]]
