'''კავკასიური როჭო''' (Lyrurus mlokosiewiczi), [[ფრინველები|ფრინველი]] [[როჭოსებრნი|როჭოსებრთა]] ოჯახისა. გავრცელებულია მთავარი კავკასიონის ქედსა და მცირე კავკასიონის ალპურ ველებზე ზღვის დონიდან 1500-3000 მ-მდე. ზამთარში ტყეს აფარებს თავს. მამალი კავკასიური როჭო შავია, კიდურა საჭის [[ბუმბული]] ქვემოთ აქვს მოხრილი. დედალი ჭრელია. [[ბუდე|ბუდეს]] მიწაზე იკეთებს. დებს 2-10 კვერცხს. იკვებება თესლით, კენკრით, ხილით, ნორჩი ყლორტებითა და ფოთლებით, ჭიებით, ლოკოკინებით. კავკასიური როჭო ჩვენი ფაუნის ძვირფასი წარმომადგენელია და მას ყველგან იცავენ. შეტანილია [[საქართველო|საქართველოს]] "წითელ წიგნში".

[[კატეგორია:როჭოსებრნი]]
