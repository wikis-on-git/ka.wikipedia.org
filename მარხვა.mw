'''მარხვა''', რელიგიური აკრძალვა ან შეზღუდვა საჭმელ–სასმელის მიღებისა, ძლიერი საშუალება [[რელიგია|რელიგიური]] რეგლამენტაციისა, მორწმუნეებზე ემოციური და [[სარწმუნოება|სარწმუნოებრივი]] ზემოქმედებისა. სათავეს იღებს შორეულ წარსულში, როცა საკვების სიმცირე მისი დაზოგვის ღონისძიებებს ითხოვდა. შემდეგ მიეცა რელიგიური სანქცია, როგორც "ადამიანის სულის განწმენდისა და განახლების" საუკეთესო საშუალებას, [[კათოლიციზმი|კათოლიკური]] [[სარწმუნოება|სარწმუნეობა]] მრავალდღიან მარხვას არ ითხოვს, მარხულობენ მხოლოდ დიდმარხვის პირველი კვირის ოთხშაბათს, [[მიძინება|მიძინებისა]] და შობის კვირაძალზე, [[ვნების კვირა|ვნების კვირის]] პარასკევს. პროტესტანტებს არა აქვთ მარხვის დღეები (ანგლიკანების გარდა), განსაკუთრებით ძლიერია მარხვის წესები [[მართლმადიდებლობა|მართლმადიდებლობაში]]. სულ 4 მრავალდღიანი მარხვაა: დიდმარხვა (7 კვირა), წმ. პეტრეს მარხვა (1–5 კვირა), ღვთისმშობლის მიძინების (2 კვირა), საშობაო (6 კვირა), გარდა ამისა – ჯვართამაღლების დღის მარხვა. ოთხშაბათისა და პარასკევისა თითოდღიანი – დანიშნულების მიხედვით, სანათლისღებო (საწყალკურთხევო, ნათლისღების წინადღის), მშობლების გარდაცვალების აღსანიშნავი, დათქმული და სხვა. სულ დაახლოებით ორასი დღე წელიწადში. მარხვის დღეებში იკრძალება სამხიარულო დღეობებში მონაწილეობა, ქორწინების საიდუმლო, ქალთან ურთიერთობა. კათოლიციზმს ასეთი მკაცრი წესები არა აქვს, ნებადართულია რძის მიღება, აგრეთვე შემსუბუქება მორწმუნეთათვის, რომელთაც შიმშილობა ექიმისაგან ეკრძალებათ.
იუდაიზმში საერთო მარხვის დღეების გარდა (სამსჯავროს დღეები, ღირსსახსოვარი დღეები) მიღებულია მშობელთა მოსახსენიებელი მარხვა და სხვა, ხოლო ისლამის მკაცრი მარხვა, [[ურაზა]] ([[რამადანი|რამადანის]] თვეში) მორწმუნეს უკრძალავს ლუკმის მიღებას მიზს ამოსვლიდან ჩასვლამდე. ეს მომქანცველი წესი იწვევს სულიერად მონანიების სურვილს და თვითგვემას, ხორციელად – ორგანიზმის გამოფიტვას, სარწმუნოებრივად – რწმენის ერთგულებას.
ბასილ კესარიელი წერდა: "მარხვამ დაშრიტა ძალი ცეცხლისაი, დაუყვნა პირნი ლომთანი, მარხვაი ლოცვასა ცად აღამაღლებს... წინამძღუარი არს განსვენებაი, დედაი არს სიმრთელისა, მასწავლებელი ჭაბუკთა, სამკაული მოხუცებულთა, კეთილი თანმავალი მოგზაურთაი".

[[კატეგორია:ქრისტიანობა]]
[[be:Пост]]
[[da:Faste]]
[[de:Fasten]]
[[en:Fasting]]
[[eo:Fasto]]
[[fi:Paasto]]
[[fr:Jeûne]]
[[he:צום]]
[[id:Puasa (Islam)]]
[[it:Digiuno (fisiopatologia)]]
[[ja:断食]]
[[ms:Puasa]]
[[nl:Vasten]]
