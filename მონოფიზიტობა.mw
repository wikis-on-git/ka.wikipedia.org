'''მონოფიზიტები''' (ბერძ. მონოს – ერთი, ფიზის – ბუნება), დოგმატიკური თვალსაზრისი, რომლის მიხედვითაც [[იესო ქრისტე|ქრისტეს]] აქვს ერთი, ღვთაებრივი ბუნება და უარყოფილია მეორე – ადამიანური, რასაც აღიარებენ [[დიოფიზიტები]]. ამ ღვთისმეტყველური თვალსაზრისის მამამთავარია კონსტანტინოპოლის [[არქიმანდრიტი]] ევტიქი. V ს. [[ბიზანტია|ბიზანტიაში]] ჩასახული მონოფიზიტობა, რაც ორთოდოქსიას უპირისპირდება, [[ქალკედონის საეკლესიო ყრილობა|ქალკედონის საეკლესიო ყრილობაზე]] (451 წ.) დაგმეს, მის მიმდევრებს დევნა დაუწყეს, როგორც ერეტიკოსებს. დავა დასრულდა [[სირია|სირიის]], [[პალესტინა|პალესტინის]] ([[იერუსალიმი|იერუსალიმის]]), [[ანტიოქია|ანტიოქიის]] [[ქრისტიანობა|ქრისტიანთა]] ამბოხებით და განდგომით (457–468 წწ.).
