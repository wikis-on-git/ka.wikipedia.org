'''მეტემფსიქოზი''' (ბერძ. "სულთა გადასახლება"), [[რელიგია|რელიგიურ]]–[[მისტიკა|მისტიური]] შეხედულება სულის გადასახლებაზე მიცვალებულის სხეულიდან ახლადშობილის ან მეორე არსების სხეულში, სულის [[რეინკარნაცია]]. [[რწმენა]] უძვ. დროისაა, დადასტურებულია [[აზია|აზიაში]], [[ჩრდილოე ამერიკა|ჩრდილოეთ ამერიკის]] ინდიელთა შორის და სხვა, მაგრამ მთელი სისრულით დამუშავდა [[ინდოეთი|ინდოეთში]]. წინაპრის სული მეტემფსიქოზის კანონის ძალით შესახლდება მემკვიდრეში, თანაც ეს წინაპარი ხშირად ტოტემური, ცხოველისეულია. ადამიანი მოვალეა იყოს მართლმორწმუნე, ესწრაფოს სრულყოფას, რის შედეგადაც მისი სული შესახლდება უფრო მაღალ, სრულყოფილ სხეულში, ან თუ მიაღწია [[კარმა|კარმას]], მოქმედების სრულყოფას, თავისი "მომავლისათვის ზრუნვას", მაშინ შეიძლება სულაც შეწყდეს [[სანსარა]] – გარდაქმნა და სულის გადასახლება, შეწყდება [[ნირვანა]] და ადამიანი ქრება, როგორც ჭრაქი, რომელშიაც ზეთი ილევა. ის თავისუფლდება ყოველგვარი გარდაქმნისა და მიწიერი ვნებისაგან. [[ბუდიზმი|ბუდისტები]] სულის უკვდავებას და გადასახლებას უარყოფენ, მაგრამ ადამიანის სულიერი, ფსიქიური და ფიზიკური ძალების კომპლექსი გარდაცვალების შემდეგ კვლავ შეიყრებიან და ახალი პიროვნება წარმოიქმნება. თუ ადამიანი ცოდვილია და უღირსი, [[ინდუიზმი|ინდუიზმის]] მიხედვით მისი სული გადასახლდება უფრო დაბალ არსებაში, ან ცხოველში და მწერში, ასპიტშიც კი. ამისი შიში მრავალ მორწმუნეს აიძულებს, თავის [[ნირვანა|ნირვანას]] შეეწიროს.


[[en:Metempsychosis]]
