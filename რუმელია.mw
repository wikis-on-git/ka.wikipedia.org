[[სურათი:Rumelia map.jpg|thumb|300px|რუმელიის რუქა 1801 წლის მდგომარეობით.]]
სახელწოდება '''რუმელია''' (თურქ.: Rumeli, აღმ. რომაული ან ბიზანტიის იმპერია) ერქვა მე-15 საუკუნიდან ოსმალეთის იმპერიის მფლობელობაში მყოფი [[ბალკანეთის ნახევარკუნძული|ბალკანეთის ნახევარკუნძულის]] ნაწილს. თუმცა თავად სიტყვა "რუმელი" ნიშნავს "რომაელთა მიწას" და მიანიშნებს აღმოსავლეთ რომის იმპერიაზე; შესაბამისად მე-11 და მე-12 საუკუნეების განმავლობაში ამ სახელით მოიხსენიებოდა [[ანატოლია|ანატოლიაც]], ვინაიდან ეს მიწაც აღმოსავლეთ რომისგან იქნა წართმეული.

რუმელიას ჩრდილოეთით ესაზღვრებოდა [[ბულგარეთი]], დასავლეთით [[ალბანეთი]] და სამხრეთით [[მორეა]], ანუ უძველესი პროვინციები, [[კონსტანტინეპოლი|კონსტანტინეპოლისა]] და [[თესალონიკი|თესალონიკის]] ჩათვლით, [[თრაკეა|თრაკეასა]] და [[მაკედონია|მაკედონიაში]]. სახელწოდება უფრო ზუსტად აღნიშნავდა ცენტრალური [[ალბანეთი|ალბანეთისა]] და დასავლეთ მაკედონიისგან შემდგარ პროვინციას, რომლის მთავარი ქალაქი მონასტირი იყო. 1870-1875 წლების ადმინისტრაციული ცვლილებების გამო სახელის ასოციაცია რაიმე პოლიტიკურ დანაყოფთან შეწყდა. აღმოსავლეთ რუმელია ოსმანთა იმპერიის ავტონომიური პროვინცია გახდა 1878 წელს დადებული ბერლინის ზავის მიხედვით, თუმცა [[1885]] წლის [[18 სექტემბერი|18 სექტემბერს]] უსისხლო რევოლუციის შედეგად ის ბულგარეთს შეუერთდა.

ამჟამად სიტყვა "რუმელი" თურქეთის ევროპული ნაწილის აღსანიშნავად გამოიყენება (ედირნის, კირკლარელის, ტეკირდაგისა და დასავლეთ სტამბოლის პროვინცეიბი).

[[კატეგორია:ოსმალეთის იმპერია]]

[[af:Roemeliëse]]
[[bg:Румелия (област)]]
[[de:Rumelien]]
[[en:Rumelia]]
[[no:Rumelia]]
[[tr:Rumeli]]
