აბდულა '''აბუ-ბექრი''' (''[[არაბული ენა|არაბ.]]:'' ابو بكر الصديق, ''ალტერატ.'' აბე-ბაქარი, აბი-ბაქრი) (* ''დაახ.'' [[573]], [[მექა]]; † [[23 აგვისტო]] [[634]], [[მედინა]]) - იყო [[მუჰამედი|მუჰამედის]] სიმამრი და პირველი [[მუსლიმი]] [[ხალიფა]] [[632]]-[[634]] წლებში.


==ბიოგრაფია==
მუჰამედის სიკვდილის შემდეგ [[632 ]] წელს აბე-ბექრი [[ომაიადები|ომაიადების]] ტომის და [[ომარ იბნ ალ-ხატაბი|ომარ იბნ ალ-ხატაბის]] დახმარებით მუსლიმთა ახალ მეთაურად იქნა არჩეული. მან პირველმა მიიღო [[ხალიფა|ხალიფის]] ტიტული. აბუ-ბექრი მუჰამედის პირველ მიმდევართაგანი იყო, რომელიც [[622]] წელს მოციქულს თან ახლდა [[მექა|მექადან]] [[მედინა|მედინაში]] (''[[ჰიჯრა]]'') გაქცევის დროს

მუჰამედის სიკვდილის შემდეგ არაბი ტომების კონსოლიდაცია დარღვეულ იქნა და გამოჩდნენ ახალი "მოციქულები". თუმცა ეს ამბოხებები [[633]] წელს [[ალ-ვალიდი (მთავარსარდალი)|ხალიდ იბნ ალ-ვალიდის]] მიერ სასტიკად იქნა ჩახშობილი და მომდევნო წლებიდან დაიწყო არაბთა სისტემატიური შეტევები [[ბიზანტია|ბიზანტიისა]] და [[სასანიდური ირანი|სასანიდური ირანის]] წინააღმდეგ. აბუ-ბექრის, როგორც რელიგიური მეთაურის გავლენა გადაიზარდა საერო ძალაუფლებაში და საფუძველი ჩაეყარა ხალიფატს. მის მემკვიდრე მის მიერვე დასახელებული [[ომარ იბნ ალ-ხატაბი]] იქნა არჩეული.
