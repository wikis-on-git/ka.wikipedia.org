'''დავით ბატონიშვილი''', ბაგრატიონი (* [[1 ივლისი]], [[1767]], [[თბილისი]] ―  †  [[13 მაისი]], [[25 მაისი]], [[1819]], [[პეტერბურგი]]), [[გიორგი XII | გიორგი XII-ის]] უფროსი ძე, ქართლ-კახეთის სამეფოს გამგებელი [[1800]]-[[1801]], მწერალი, მეცნიერი, გენერალ-ლეიტენანტი (1800). აღიზარდა თავისი პაპის [[ერეკლე II | ერეკლე II-ის]] კარზე. [[1787]]-[[1789]] და [[1797]]-[[1798]] სწავლობდა და მსახურობდა [[რუსეთი | რუსეთში]]. [[1803]] ქართლ-კახეთის ბაგრატიონთა ოჯახის სხვა წევრებთან ერთად პეტერბურგში გადაასახლეს. აქ გაიშალა მისი მეცნიერული და ლიტერატურული მოღვაწეობა. დავით ბატონიშვილი ქართველ ვოლტერიანელთა პირველი წარმომადგენელი იყო. ქართულად თარგმნა ვოლტერიანული თხზულება. მას ეკუთვნის მიმოწერის ფორმით დაწერილი ნაწარმოები "ახალი შიხი", რომელშიც აისახა ფრანგ განმანათლებელთა იდეები. დავით ბატონიშვილის სატირულ ლექსებში გაკიცხული არიან მეფის მოხელეები. მისი ლირიკის მთავარი თემაა სოფლის სამდურავი და სიყვარული. დავით ბატონიშვილი ეწეოდა ლექსიკოგრაფიულ მუშაობას. [[ორბელიანი, სულხან-საბა| სულხან-საბა ორბელიანის]] "სიტყვის კონას" დაუმატა ცალკეული სიტყვები, შეავსო განმარტებანი, მიუწერა სომხური, თურქული და რუსული შესატყვისები. დიდ ყურადღებას უთმობდა საილუსტრაციო მასალას შევსება-დამატებას. 1803-იდან პეტერბურგში შეუდგა სტატიების შედგენას ენციკლოპედიური ლეკსიკონისათვის, რაც იმ დროს საერთო ენციკლოპედიური სალექლიკოგრაფიო მუშაობის გამოძახილი იყო (მასალა მოღწეულის ფრაგმენტულად). [[1814]] ქართულ ენაზე გამოცემული მისი ისტორიული ნაშრომი დაწერილია ქართლის ცხოვრების სქემის მიხედვით, მოიცავს [[1744]]-მდე პერიოდს და წარმოადგენს ვახუშტის ისტორიის გაგრძელებას. რუსულ ენაზე დაწერილი მისი ნაშრომები მოიცავენ საქართველოს ისტორიას უძველესი დროიდან XIX საუკუნის დასაწყისამდე. დიდად მნიშვნელოვანია დავით ბატონიშვილის მოღვაწეობა სამართლის დარგში. 1800 მან მოახდინა ქართული სამართლის კოდიფიკაცია, შეადგინა კრებული, რომელიც ცნობილია სახელწოდებით [["სამართალი ბატონისშვილის დავითისა"]] (1964 გამოსცა [[ფურცელაძე, დავით | დ. ფურცელაძემ]]); რუსეთში დასახლების შემდეგ დავით ბატონიშვილი დაინიშნა რუსეთის მმართებელი სენატის წევრად, გარდა ამისა, თავმჯდომარეობდა კომიტეტს, რომელსაც [[ვახტანგ VI | ვახტანგ VI-ის]] სამართლის რუსულ თარგმანების განხილვა და რედაქცია ევალებოდა. მასვე ეკუთვნის რუსულ ენაზე დაწერილი [["საქართველოს სამართლისა და კანონთმცოდნეობის მიმოხილვა"]] (1811-1816;  1959 გამოსცა ა. როგავამ). დავით ბატონიშვილმა შეისწავლა საბუნებისმეტყველო მეცნიერებანი. 1818 მან დაასრულა "შემოკლებული ფისიკა" და საქართველოში გამოგზავნა გასამრავლებლად. ყოველ ფიზიკის მოვლენას ავტორი განიხილავს მოძრაობაში. მისი აზრით, სხვადასხვა ნივთიერების შემადგენელი ნაწილაკების ურთიერთმოძრაობის შედეგად ხდება მათი დაშლა და ახალი ნივთიერების შექმნა. თეორიულ მასალას დავით ბატონიშვილმა თვალსაჩინო ცდების აღწერილობანიც დაურთო. იგი ძირითადად იზიარებდა სითბოს კინეტიკური თეორიის იდეებს; განიცდიდა [[ლომონოსოვი, მიხეილ | მ. ლომონოსოვისა]] და ევროპის მოწინავე ფიზიკოსების გავლენას.





[[კატეგორია:ქართველები]]
[[კატეგორია:დაბადებული  1767]]
[[კატეგორია:გარდაცვლილი  1819]]
