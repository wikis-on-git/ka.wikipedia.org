'''სოხოისტის ბრძოლა 1545''', ბრძოლა საქართველოს და ოსმალეთის ლაშქარს შორის. [[ქარაღაქის ბრძოლა|ქარაღაქის ბრძოლაში]] ([[1543]]) [[იმერეთის სამეფო|იმერეთის]] მეფის [[ბაგრატ III, ალექსანდრე II-ის ძე|ბაგრატ III-ის]] გამარჯვების შემდეგ ოსმალებმა გადაწყვიტეს ხელახლა ელაშქრათ [[სამცხე-საათაბაგო|სამცხე-საათაბაგოში]], ბაგრატ III-მ დახმარება სთხოვა ქართლის მეფე [[ლუარსაბ I|ლუარსაბ I-ს]] და გურიისა და ოდიშის მთავრებს. ამ უკანასკნელმა ლაშქრობაში მონაწილეობა არ მიიღო. იმერეთ-ქართლისა და გურიის გაერთიანებული ლაშქარი ბასიანისაკენ გაემართა, სადაც დაბანაკებული იყო ოსმალთა ჯარი. ბრძოლა გაიმართა სოხოისტას. მეწინავეობა ქართლის ჯარს დაეკისრა, ამით განაწყენებულმა მესხებმა მიატოვეს ბრძოლის ველი. ბრძოლა დილიდან საღამომდე გაგრძელდა. ქართველები დამარცხდნენ. სოხოისტის ბრძოლის შედეგად იმერეთ-სამცხე-საათაბაგოს ერთიანი სახელმწიფოს არსებობას ბოლო მოეღო ([[მურჯახეთის ბრძოლა 1535]]). ოსმალებმა მტკიცედ მოიკიდეს ფეხი სამხრეთ საქართველოში, რასაც შემდეგ მისი სრული დაპყრობა მოჰყვა.




[[კატეგორია:საქართველოს ბრძოლები]]
