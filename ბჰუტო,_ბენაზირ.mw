'''ბენაზირ ბხუტო''' (*[[1953]]) - ისლამური რესპუბლიკა [[პაკისტანი|პაკისტანის]] პრემიერ-მინისტრი 1988-1990 და 1993-1996 წლებში. უახლეს ისტორიაში პირველი მმართველი ქალი იმ სახელმწიფოსი, სადაც უმრავლესობა მუსულმანები არიან.

დაიბადა კარაჩიში. საშუალო განათლება კარაჩისა და რავალფინდის პრესტიჟულ სკოლებში მიიღო; 1969 - 1973 წელს ბენაზირ ბხუტო პოლიტოლოგიას ჰარვარდში, 1973 - 1977 წლებში ა პოლიტოლოგიასა და ეკონომიკას ოქსფორდში სწავლობდ. მამას, ზულფიკარ ალი ბუხტოს ამ წლებში (1977 წლამდე) ჯერ პრემიერ-მინისტრის, შემდეგ პაკისტანის პრეზიდენტის თანამდებობა ეკავა.

1977 წელს ბანაზირ ბხუტო დაბრუნდა პაკისტანში, სადაც ხელისუფლების სათავეში გენერალი ზია-ულ-ხაკი იდგა. 1977 წელს ბხუტოს მამა პოლიტიკური ოპონენტის მკვლელობის შეკვეთაში დაადანაშაულეს და სიკვდილით დასაჯეს.1979 - 1984 წლებში ბუხტო არაერთხელ აღმოჩნდა შინაპატიმრობაში, სანამ არ მისცეს დიდ ბრიტანეთში წასვლის უფლება. გაძევებული ხელმძღვანელობდა პაკისტანის სახალხო პარტიას (პსპ)(დაფუძვნებული ზულფიკარ ალი ბუხტოს მიერ). ზია-ილ-ჰაკის ავიაკატასტროფაში სიკვდილის შემდეგ, ბუხტოს სამშობლოში დაბრუნების საშუალება მიეცა. 1988 წლის 16 ნოემბერს, პაკისტანის სახალხო პარტიამ გაიმარჯვა ბოლო ათი წლის განმავლობაში ჩატარებულ ყველაზე თავისუფალ საპარლამენტო არჩევნებში. ბხუტომ პრემიერ-მინისტრის თანამდებობა დაიკავა. მაგრამ 1990 წელს პრეზიდენტ გულამ ისაკმა იგი გაათავისუფლა.

1993 წელს არჩევნებში ბხუტომ მოიპოვა გამარჯვება ლოზუნგით ”ბრძოლა კორუფციასა და სიღარიბესთან.” მართალია, მისმა მეორე მმართველობამ გაამართლა - მოხდა ქვეყნის სასოფლო რაიონების ფართომაშტაბიანი ელექტრიფიკაცია, გაიზარდა დანახარჯები განათლებასა და ჯანდაცვაზე, მაგრამ კორუფციას კიდევ უფრო დიდი გასაქანი მიეცა. ბხუტოს ქმარი, აზიფ ალი ზარდარი დაადანაშაულეს ქრთამის აღებაში. ბხუტოს ძმა, რომელიც მხარს უჭერდა ამ საქმის დეტალურ გამოიებას, მოკლეს კარაჩიში გაურკვეველ გარემოებაში. ბხუტოს პოპულარობა ხალხში კლებულობდა, ხოლო ისლამური ფუნდამენტალისტების ზეგავლენა იზრდებოდა. 1996 წელს მისი ხელისუფლება იძულებული გახდა ავღანისტანში გამოეცხადებინა ”ტალიბანის” რეჟიმი. მიუხედავად ამისა, იმავე წლის ბოლოს ბხუტოს მმართველობა დამთავრდა. 1997 წლის არჩევნებში პაკისტანის სახალხო პარტია დამარცხდა, ხოლო 1998 წელს ხელისუფლებაში მოვიდნენ სამხედროები ნერბეზ მუშარაფის მეთაურობით. ბხუტო ფინანსურ მაქინაციებში დაადანაშაულეს და იგი იძულებული გახდა დაეტოვებინა ქვეყანა. მისმა ქმარმა ხუთ წელზე მეტი გაატარა ციხეში მექრთამეობისათვის. ბხუტოს ანგარიშები შვეიცარულ ბანკში გაყინეს. 2001 წელს პაკისტანის კონსტიტუციაში შეიტანეს ცვლილებები, რომლის მიხედვითაც ერთსა და იმავე პიროვნებას არ აქვს პრემიერ-მინისტრის თანამდებობის ორ ვადაზე მეტჯერ დაკავების უფლება. ბევრმა ეს აღიქვა როგორც მუშარაფის ცდა თავი დაეცვა ბხუტოს მხრიდან კონკურენციისაგან დემოკრატიული არჩევნების ჩატარების შემთხვევაში.

დროის დიდ ნაწილს ბხუტო  ლონდონსა და დუბაიში ატარებს, მთელს მსოფლიოში კითხულობს ლექციებს და ინარჩუნებს კონტაქტს პაკისტანის სახალხო პარტიასთან.


{{ბიო}}
[[კატეგორია:პაკისტანელები]]

[[de:Benazir Bhutto]]
[[es:Benazir Bhutto]]
[[fa:بی‌نظیر بوتو]]
[[fr:Benazir Bhutto]]
[[hi:बेनज़ीर भुट्टो]]
[[id:Benazir Bhutto]]
[[nl:Benazir Bhutto]]
[[ja:ベナジール・ブット]]
[[no:Benazir Bhutto]]
[[pl:Benazir Bhutto]]
[[pt:Benazir Bhutto]]
[[ru:Бхутто, Беназир]]
[[fi:Benazir Bhutto]]
[[sv:Benazir Bhutto]]
