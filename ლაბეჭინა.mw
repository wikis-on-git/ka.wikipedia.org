'''ლაბეჭინა''', შუა საუკუნეთა ქართული ხუროთმოძღვრების ძეგლი, დარბაზული ეკლესია. მდებარეობს[[ ამბროლაურის რაიონი|ამბროლაურის რაიონის]] [[ჭყვიში|სოფ. ჭყვიშის]] მიდამოებში, მაღალ გორაკზე. ძლიერ დაზიანებულია. კედელთაგან შედარებით უკეთ არის დაცული 2 სამკუთხა ნიშით სამად დანაწევრებული აღმოსავლეთი ფასადი. ძეგლი უხვად არის შემკული ქვაზე ნაკვეთი ჩუქურთმებით, რელიეფებითა და ასომთავრული წარწერებით. ერთ-ერთ წარწერაში მოხსენიებული არიან "ივანე და გაბრიელ გალატოზნი". ინტერიერში შემორჩენილია მოხატულობის ბრაგმენტები. მიწისძვრისგან დაქცეული ეკლესია XIII-XIV საუკუნეებში გაბრიელ ლაბეჭინელის თაოსნობით ხელმეორედ აუგიათ და მოუხატავთ. ნაგებობაში გამოირჩევა როგორც ადრინდელი, ისე გვიანდელი სამშენებლო ფენები. 

ლაბეჭინა ინახებოდა ღვთის მშობლისა და წმ. გიორგის XI საუკუნის ჭედური ხატები (დაცულია [[საქართველოს ხელოვნების მუზეუმი|საქართველოს ხელოვნების მუზეუმში]]) და სხვა.



[[კატეგორია:საქართველოს ხუროთმოძღვრების ძეგლები]]
