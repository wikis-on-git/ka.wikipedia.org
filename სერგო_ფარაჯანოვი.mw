[[სურათი:parajanovsergo.jpg|thumb|200px|სერგო ფარაჯანოვი]]
'''სერგო ფარაჯანოვი''' (სომხ.: Սարգիս Հովսեպի Պարաջանյան [სარგის ჰოვსეპი ფარაჯანიან];  *[[9 იანვარი]], [[1924]] — [[20 ივლისი]], [[1990]]). მე-20 საუკუნის ერთ-ერთი უდიდესი კინორეჟისეორი დაიბადა [[თბილისი|თბილისში]], [[საქართველო]], სომხურ ოჯახში; მისი ნამუშევრები კავკასიის ეთნიკურ მრავალფეროვნებას ასახავს.

ფარაჯანოვის პირველი მნიშვნელოვანი ნამუშევარი იყო "მივიწყებულ წინაპართა აჩრდილები" (1964), რომელმაც საერთაშორისო აღიარება ჰპოვა მისი ფერადოვნებით, კოლორიტული კოსტიუმებითა და სოფლის ცხოვრების უცნაური აღწერით. მისი შესაძლოა უდიდესი ნამუშევარი - "ბროწეულის ფერი" (1969), თბილისელი პეოტი [[საიათნოვა|საიათნოვას]] ცხოვრებას ასახავს. ფილმმა საბჭოთა მთავრობა განარისხა, რომლის აზრით იგი დელიკატურ ნაციონალურ საკითხებს ეხებოდა. ჰომოსექსუალობის ბრალდებით საბჭოთა მთავრობამ ფარაჯანოვი [[1973]] წელს დააპატიმა და შრომით გამასწორებელ ბანაკში ხუთწლიანი პატიმრობა მიუსაჯა.

ფარაჯანოვის დაპატიმრება მრავალმა ცნობილმა ადამიანმა, ხელოვანმა, მწერალმა თუ რეჟისორმა გააპროტესტა, თუმცა იგი მხოლოდ ოთხი წლის შემდეგ გაანთავისუფლეს, ფრანგი სიურეალისტი [[არაგონი, ლუი|ლუი არაგონის]] მეოხებით. მას ფილმების გადაღება აკრძალული ჰქონდა მრავალი წლის განმავლობაში, სანამ თბილისში ცხოვრობდა, თუმცა 80-იან წლებში მას ნება დართეს გადაეღო "ამბავი სურამის ციხისა" (1984), რომელშიც მისი ადრეული ნამუშევრების ფერადოვნების გამოძახილია, ასევე "აშიკი ქერიბი" (1988) და დაუმთავრებელი ავტობიოგრაფიული სერია "აღიარებისა", რომელიც შემდგომში მიხაილ ვარტანოვის ფილმის "ფარაჯანოვი: ბოლო გაზაფხული" ნაწილი გახდა. 

ფარაჯანოვი 1990 წლის ივლისში გარდაიცვალა [[ერევანი|ერევანში]], კიბოს დაავადებით.

==ფილმოგრაფია==
*ფარაჯანოვი: [http://www.parajanov.com/lastspring.html ბოლო გაზაფხული] (1992) (სეგმენტი "აღიარება") 
*აშუღი ქერიბი (1988) ... აცრ აშიკი ქერიბი (1988) (რუსულად)
*არაბესკები ფიროსმანის თემაზე (1985)
*ამბავი სურამის ციხისა (1984) 
*საიათ ნოვა (1968) ... აცრ ბროწეულთა ფერი (1968)
*ჰაკობ ჰოვნატანიანი (1967)
*მივიწყებულ წინაპართა აჩრდილები (1964) ... ინგ. Shadows of Forgotten Ancestors (1967) (USA)
*ყვავილი ქვაზე (1962) 
*უკრაინული რაფსოდია (1961) 
*პერვი პარენ (1959)
*დუმკა (1957)
*ნატალია უშვიჰ (1957)
*ოქროს ხელები (1957)
*ანდრიუშა (1954)
*მოლდავური ზღაპარი (1951)

==რესურსები ინტერნეტში==
*[http://www.parajanov.com/ ფარაჯანოვისადმი მიძღვნილი ვებგვერდი]
*[http://moon.yerphi.am/~parm/museum_e.htm ფარაჯანოვის მუზეუმი]

[[კატეგორია:თბილისელები]]
[[კატეგორია:სომხები]]
[[კატეგორია:კინორეჟისორები]]

[[en:Sergei Parajanov]]
[[it:Sergej Paradžanov]]
[[ja:セルゲイ・パラジャーノフ]]
[[ru:Параджанов, Сергей Иосифович]]
[[uk:Параджанов Сергій Йосипович]]
