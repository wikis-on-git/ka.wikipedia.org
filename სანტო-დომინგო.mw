[[სურათი:Santo domingo.jpg|thumb|300px|right|ქალაქი კოსმოსიდან]]
[[სურათი:Santodomingo cathedral.jpg|thumb|300px|right|კოლონის მოედანი]]
სანტო-დომინგო (Santo Domingo) -- [[დომინიკელთა რესპუბლიკა|დომინიკელთა რესპუბლიკის]] [[დედაქალაქი]] (მოსახლეობა 2.0621.200 – 2003 წ.). ქალაქი მდებარეობს [[კარიბები|კარიბების]] ზღვის სანაპიროზე მდინარე ოზამას შესართავთან, 18°30′N 69°59′W კოორდინატთა გადაკვეთაზე. ყველაზე ძველი მუდმივად დასახლებული ევროპელთა დასახლება ამერიკაში, და ესპანელთა კოლონიური მმართველობის პირველი ადმინისტრაციული ცენტრი ახალ სამყაროში.

==ისტორია==
ქალაქი დაფუძნდა ~[[1496]]-[[1498]] წლებში, როგორც '''სანტო დომინგო დე გუზმან''', ბართოლომეო კოლუმბის (ბართლომე კოლონი), [[კოლუმბი, ქრისტეფორე|ქრისტეფორე კოლუმბის]] ძმის მიერ, მდინარე ოზამას აღმოსავლეთ სანაპიროზე. ქალაქი გაფართოვდა და დასავლეთ სანაპირო მოიცვა [[1502]] წლიდან ფრეი ნიკოლას დე ოვანდოს მმართველობის პერიოდში. ქალაქის გეგმარება ახალ სამყაროში სხვა კოლონიური დასახლებებისთვის ნიმუშად გამოიყენებოდა ხოლმე. 1508 წელს ფერდინანდ II არაგონელმა შემოიღო ქალაქის გერბი ემბლემით “ინდიის პირველი ქალაქი”.

ქალაქის კოლონიალურ ნაწილში მდებარეობს დასავლეთ ნახევარსფეროში აშენებული პირველი ციხე-კოშკი (ფორტალეზა ოზამა), პირველი საავადმყოფო (ჰოსპიტალ დე სან ნიკოლას დე ბარი), პირველი საკათედრო ტაძარი (კათედრალ დე სანტო დომინგო) და პირველი მონასტერი (მონასტერიო დე სან ფრანცისკო).

[[1538]] წელს დაიწყო მშენებლობა ახალ მსოფლიოში უძველეს უნივერსიტეტზე. მას ''სანტო ტომას დე აქვინო'' დაერქვა წმ. თომას აქვინელის პატივსაცემად და დღესაც ფუნქციონირებს, როგორც “უნივერსიდად აუტონომა დე სანტო დომინგო”.

საკათედრო ტაძრის სამარხს მოიხსენიებდნენ, როგორც ქრისტეფორე კოლუმბის საბოლოო განსასვენებელს (ამ ფაქტს საკამათოდ მიიჩნევენ), თუმცა მისი ნეშტი 1990 წელს გადატანილ იქნა კოლუმბის შუქურაში (ფარო ა კოლონ).

[[1586]] წელს ქალაქი გაძარცვულ იქნა ინგლისელი პირატი [[დრეიკი, ფრენსის (პირატი)|ფრენსის დრეიკის]] მიერ, ხოლო 1930 წელს კი იგი თითქმის მთლიანად დაანგრია ტროპიკულმა ქარიშხალმა. ქალაქი აღდგენილ იქნა და დიქტატორ [[ტრუხიო, რაფაელ ლეონიდას|რაფაელ ლეონიდას ტრუხიოს]] პატივსაცემად ''სიდად ტრუხიო'' დაერქვა, თუმცა 1961 წელს დიქტატორის მკვლელობის შემდეგ ქალაქს მყისვე დაუბრუნეს ადრინდელი სახელი.


[[კატეგორია:ჩრდილო-ამერიკის დედაქალაქები]]

[[de:Santo Domingo]]
[[en:Santo Domingo]]
[[es:Santo Domingo (capital)]]
[[fr:Santo Domingo]]
[[ko:산토도밍고]]
[[io:Santo Domingo]]
[[it:Santo Domingo (città)]]
[[he:סנטו דומינגו]]
[[nl:Santo Domingo (Dominicaanse Republiek)]]
[[ja:サントドミンゴ]]
[[pl:Santo Domingo]]
[[pt:Santo Domingo]]
[[fi:Santo Domingo]]
[[sv:Santo Domingo]]
[[zh:聖多明哥]]
