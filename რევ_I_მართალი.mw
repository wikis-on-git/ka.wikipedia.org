'''რევი''' ''მართალი'' - იბერიის მეფე დაახლ. [[265]]-[[285]] წლებში. ძე [[სასანიდები (დინასტია)|სასანიდი]] უფლისწულის ჰორმიზდისა, რომელიც [[272]] წელს ირანის შაჰიც გახდა ([[ჰორმიზდ I]]) და დისწული იბერიის მეფის [[ამაზასპი|ამაზასპისა]].  მისი ნამდვილი სახელი იყო ჰორმიზდაკი.  [[265]] წლისთვის ამაზასპი გადაუდგა ირანელებს. მათ ეგრისის ერისთავების და სომხების დახმარებით [[გუთისხევის ბრძოლა|გუთისხევთან ბრძოლაში]] დაამარცხეს ამაზასპი (რომელიც ბრძოლაში დაიღუპა) და იბერიის ტახტზე დასვეს ჰორმიზდაკი. ამდენად ჰორმიზდაკი ირანული პოლიტიკის გამტარებელი იყო და იბერიაც ირანის ვასალი გახდა. თუმცა რევ მართალის სასახელოდ უნდა ითქვას, რომ იგი იყო სამართლიანი და გულმოწყალე მმართველი, სხვადასხვა რელიგიათა შემწყნარებელი. სწორედ ამიტომ ქართველმა ხალხმა მას უწოდა ''მართალი''. მის დროს დაახლ. [[275]] წელს   იბერიაში ქრისტიანობის ერთ-ერთი განშტოება ([[მანიქეველობა]]) იქადაგა ვინმე [[მარ-ამო|მარ-ამომ]] თვითონ მანის მოწაფემ. რევ მართალს ცოლად ჰყავდა ბერძენი ქალი სახელად [[სეფელია]]. მისგან დარჩა ერთადერთი ძე [[მირიანი (იბერია)|მირიანი]] (რომელმაც შემდეგ საქართველოში ქრისტიანობა შემოიღო).
