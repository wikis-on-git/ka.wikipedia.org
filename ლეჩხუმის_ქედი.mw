'''ლეჩხუმის ქედი''' - [[ქედი]] [[ლენტეხის რაიონი|ლენტეხის]], [[ცაგერის რაიონი|ცაგერის]], [[ამბროლაურის რაიონი|ამბროლაურის]] და [[ონის რაიონი|ონის]] რაიონებში, რაჭა-ლეჩხუმის [[კავკასიონი|კავკასიონის]] სამხრეთი განშტოება. წარმოადგენს [[ცხენისწყალი|ცხენისწყლისა]] და [[რიონი|რიონის]] წყალგამყოფს. სიგრძე დაახლ. 60 კმ, მაქსიმალური სიმაღლე 3562 მ (მთა სამერცხლე). უპირატესად აგებულია პორფირიტების და ფიქალისაგან. ქედის კალთები მნიშვნელოვნად არის დანაწევრებული, ზემო ნაწილში ალპური რელიეფია. ჩრდილო და დასავლეთი კალთები ციცაბოა, სამხრეთი და აღმოსავლეთი - დამრეცი. ლეჩხუმის ქედზე გავრცელებულია მთა-ტყის და მთა-მდელოს ლანდშაფტები, წიფლის ტყეები, ალპური და სუბალპური მდელოები.

[[კატეგორია:საქართველოს ქედები]]
