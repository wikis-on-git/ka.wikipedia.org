[[სურათი:ყიფიანი, დიმიტრი.jpg|thumb|right|დიმიტრი ყიფიანი]]
'''დიმიტრი ივანეს ძე ყიფიანი'''(* [[14 აპრილი]], [[26 აპრილი]], [[1814]], სოფ. [[მერეთი]], [[გორის მაზრა]] ―     †  [[24 ოქტომბერი]], [[5 ნოემბერი]], [[1887]], [[სტავროპოლი]]), [[ქართველები | ქართველი]] საზოგადო მოღვაწე, პუბლიცისტი, ეროვნულ-განმათავისუფლებელი მოძრაობის ერთ-ერთი მესვეური. 

==ბიოგრაფია==

[[1830]] წელს დაამთავრა კეთილშობილთა სასწავლებელი და იქვე დაინიშნა მასწავლებლად. [[1832]] წლის [[შეთქმულება 1832 წლის | შეთქმულებაში ]] მონაწილეობის გამო [[ვოლოგდა | ვოლოგდაში]] გადაასახლეს. აქ [[გუბერნატორი | გუბერნატორის]] კანცელარიაში განაწესეს ([[1835]]), [[1837]] წელს [[საქართველო | საქართველოში]] დაბრუნდა. ამ დროიდან [[1864]]-მდე იყო მთავარმართლებლის კანცელარიაში სხვადასხვა თანამდებობაზე. [[1862]] წლამდე მეფისნაცვლის საბჭოს წევრი, [[1859]]-[[1867]] წლებში სამეგრელოს მთავრის ქონება-მამულის მეურვე. [[1864]]-[[1870]] თბილისის გუბერნიის, ხოლო [[1885]]-[[1886]] ქუთაისის გუბერნიის თავადაზნაურობის წინამძღოლი. [[1876]]-[[1879]] თბილისის ქალაქისთავი. [[1886]] წელს თბილისის სასულიერო სემინარიის რექტორის ჩუდეცკის მკვლელობასთან დაკავშირებით საქართველოს ეგზარქოსმა პავლემ (ლებედევი) ქართველი ერი დასწყევლა. ყიფიანმა მას საქართველოს დატოვება მოსთხოვა. ამის გამო თანამდებობიდან გადააყენეს და იმავე წელს სტავროპოლში გადაასახლეს, სადაც მეფის აგენტებმა ვერაგულად მოკლეს.


==მოღვაწეობა==

ყიფიანი იყო კავკასიის სოფლის მეურნეობის საზოგადოების ვიცე-პრეზიდენტი. აქტიურად მონაწილეობდა ბატონყმობის გაუქმების მომზადებაში. ყიფიანი იყო თბილისის სათავადაზნაურო ბანკის, "ქართველთა შორის წერა-კითხვის გამავრცელებელი საზოგადოებისა" და "ქართული დრამატული საზოგადოების" ერთ-ერთი დამაარსებელი. იღვწოდა საბიბლიოთეკო საქმის განვითარებისათვის.

ყიფიანის ნააზრევში ქვეყნის საზოგადოების განვითარების თაობაზე პროგრესული იდეები სჭარბობს. ყიფიანი ემხრობოდა სათავადოების საკუთრებაში მყოფი ვრცელი მამულების დანაწილების დაჩქარებას და ცალკეული მემამულეების სრულ კომლობრივ საკუთრებაში მათ გადაცემას. ყიფიანი მომხრე იყო საზოგადოებრივი ურთიერთობების ევროპულ ყაიდაზე რადიკალური გარდაქმნისა.

ეროვნულ საკითხში ყიფიანისთვის ამოსავალი იყო დებულება, რომლის მიხედვითაც მხოლოდ ის ერი შეიძლება დაადგეს პროგრესის გზას, რომელიც აზროვნებს და მეტყველებს მშობლიურ ენაზე. იგი ხაზგასმით აღნიშნავდა ისტორიულ უფლებას, რომელსაც ქართველ ხალხს ანიჭებდა [[1783]] წელს გეორგიევსკის ტრაქტატი. დიდი იყო ყიფიანის მოღვაწეობის მნიშვნელობა ქართველი ხალხის ეროვნული შეგნების ჩამოყალიბებასა და განმტკიცებაში, მის ეროვნულ კონსოლიდაციაში. ყიფიანის ნააზრევი და პრაქტიკული საქმიანობა ჩაგრული ერის ყველა ძირითადი სოციალური ფენის ინტერესებს ეხმაურებოდა. მისი სწრაფვა ქართველი ხალხის ეროვნული თვითმყოფობის შესანარჩუნებლად და საზოგადო-პოლიტიკური და ეკონომიკური წინსვლის ფართო გზაზე გასაყვანად სრული გაგებით და მხარდაჭერით სარგებლობდა ხალხის ფართო დემოკრატიულ ფენებში.

ლიტერატურილი მოღვაწეობა ყიფიანმა თარგმნით დაიწყო. [[1841]] წელს მან თარგმნა  შექსპირის "რომეო და ჯულიეტა" (გამოქვეყნდა "ცისკარში" 1896). [[1851]] წელს დაიბეჭდა მის მიერ რუსულ ენაზე თარგმნილი გ. ერისთავის "გაყრა". [[1857]]-იდან თანამშრომლობდა "ცისკარში". აქვე დაიბეჭდა ჟანლისის, ოქტავ ფელიეს, [[მოლიერი | მოლიერის]], [[შექსპირი, უილიამ | შექსპირის]], [[ბომარშე, პიერ ოგიუსტენ კარონ დე | ბომარშესა]] და სხვების თხზულებათა თარგმანები, [[1882]] წელს სანქტ-პეტერბურგი | სანქტ-პეტერბურგში გამოაქვეყნა "ახალი ქართული გრამატიკა", რომლის გამოცემას ქართული ენისა და ქართული სკოლების დევნის პერიოდში არა მარტო პრაქტიკულ-პედაგოგიური, არამედ პოლიტიკური მნიშვნელობაც ჰქონდა.

ყიფიანს ეკუთვნის ლექსი - პასუხი [[ორბელიანი, ვახტანგ | ვახტანგ ორბელიანის]] მიძღვნის ლექსზე - "ძველი მეგობრობის პასუხი" (გაზეთი "დროება", [[1883]], ფსევდონიმით "ბაქარ ქართლელი"), აგრეთვე მემუარები რუსულ ენაზე ([[1884]]-[[1885]]). 

ყიფიანის დაკრძალვისას [[ჭავჭავაძე, ილია | ი. ჭავჭავაძისა]] და [[წერეთელი, აკაკი |  ა. წერეთლის]] მეთაურობით მოწყობილი ხალხმრავალი თავყრილობა მთავრობის საწინააღმდეგო მძლავრ დემონსტრაციად გადაიქცა. მის ხსოვნას უძღვნა ა.წერეთელმა "განთიადი". 
დაკრძალულია [[პანთეონი (მთაწმინდა)| მთაწმინდაზე]].
