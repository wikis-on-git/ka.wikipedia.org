[[სურათი:bomb12.jpg|thumbnail|250px|ატომური ბომბის აფეთქება [[ნაგასაკი|ნაგასაკში]]. [[1945]]]]
'''ბირთვული იარაღი''' — ფეთქებადი მოწყობილობა, რომელშიც ენერგიის წყაროს წარმოადგენს ატომური ბირთვების დაყოფა ან სინთეზი ანუ [[ბირთვული რეაქცია]]. ვიწრო აზრით - ფეთებადი მოწყობილობა, რომელიც იყენებს მძიმე ბირთვების დაშლის ენერგიას. საპირისპიროდ კი, ფეთქებად მოწყობილობას, რომელიც იყენებს მსუბუქი ბირთვების სინთეზის (შეერთების) დროს წარმოქმნილ ენერგიას, უწოდებენ თერმობირთვულ იარაღს. ბირთვული იარაღი შედგება უშუალოდ ფეთქებადი ნაწილისგან, ადგილზე მიმწოდებელი მექანიზმისგან და მართვის მოწყობილობისგან. ბირთვული იარაღი, [[ბიოლოგიური იარაღი|ბიოლოგიურ]] და [[ქიმიური იარაღი|ქიმიურ იარაღთან]] ერთად, მიეკუთვნება [[მასობრივი განადგურების იარაღი|მასობრივი განადგურების იარაღების ჯგუფს]].

ბირთვული იარაღის აფეთქების გამანადგურებელი ფაქტორებია:
* [[დასხივება]]
* [[იონური გამოსხივება]]
* [[დამრტყმელი ტალღა]]
* [[რადიოაქტიური დაბინძურება]]
* [[ელექტრომაგნიტური იმპულსი]]

ბირთვული მუხტის მიხედვით ანსხვავებენ: [[თერმობირთვულ იარაღს]] და [[ნეიტრონულ იარაღს]]. ბირთვული იარაღი, დანიშნულების მიხედვით იყოფა: [[ტაქტიკური იარაღი|ტაქტიკურ]], [[ოპერატიულ-ტაქტიკური იარაღი|ოპერატიულ-ტაქტიკურ]] და [[სტრატეგიული ბირთვული იარაღი|სტრატეგიულ]] ჯგუფებად.

ბირთვული იარაღი მისი შექმნიდან დღემდე, [[ცივი ომი|ცივი ომის]] პერიოდში და შემდეგაც წარმოადგენდა შანტაჟისა და მისი აფეთქბეით მუქარის ინსტრუმენტს, როგორც განვითარებული ასევე განვითარებული სახელმწიფოების ლიდერების და პოლიტიკოსების ხელში. დღეს მსოფლიო უდიდესი საშიშროების წინაშე დგას, რაც თავის მხრივ უკავშირდება საერთაშორისო ტერორიზმის და ამ მოძრაობის ბირთვული იარაღით აღჭურვის რეალურ საფრთხეს.
