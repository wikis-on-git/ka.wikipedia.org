'''იოანე ტარიჭისძე''', XI-XII საუკუნეების [[ქართველები|ქართველი]] მთარგმნელი. [[ანტონ I|ანტონ I-ის]] "წყობილსიტყვაობაში" (XVIII ს.) მას ეძღვნება ორსტროფიანი [[იამბიკო]], რომელშიც ნათქვამია:იოანე ტარიჭისძემ "გჳთარგმნნა წიგნნი, შეგჳმკო ეკლესია", [[საქართველო|საქართველოში]] "სწავლა განჰფინა". "ქართლის ცხოვრების" ერთ-ერთი ნუსხის გვიანდელი მინაწერის მიხედვით, რომელიც [[ორბელიანი, სულხან-საბა|სულხან-საბა ორბელიანს]] ეკუთვნის, იოანე ტარიჭისძე საზღვარგარეთ მოღვაწეობდა და დაახლოებით [[1114]] დაბრუნდა საქართველოში [[თეოფილე ხუცესმონაზონი|თეოფილე ხუცესმონაზონთან]] და [[არსენ იყალთოელი|არსენ იყალთოელთან]] ერთად . 

[[კეკელიძე, კორნელი|კორნელი კეკელიძე]] იოანე ტარიჭისძეს ნეოპლატონიკოსად სახავს და მიაწერს ამონიოს ერმისის 2 თხზულების თარგმანს, რომებსაც სხვა მკვლევრები ([[გორგაძე, სერგი|ს. გორგაძე]], [[ლოლაშვილი, ივანე|ი.ლოლაშვილი]]) [[იოანე პეტრიწი|იოანე პეტრიწს]] მიაკუთვნებენ. გამოთქმულია მოსაზრება, რომ აღორძინების ხანის მწერლებს შეიძლება ერეოდეთ იოანე ტარიჭისძე იოანე პრტრიწში.


[[კატეგორია:ქართველები]]
[[კატეგორია:ქართველი მთარგმნელები]]
