[[სურათი:ArthurRimbaud.jpeg|thumb|ართურ რემბო ჩვიდმეტი წლის ასაკში.]]
'''ჟან ნიკოლა არტურ რემბო''' (Jean Nicolas Arthur Rimbaud) ([[20 ოქტომბერი]], [[1854]] – [[10 ნოვემბერი]], [[1891]]) -- ფრანგი პოეტი, სიმბოლისტი.

დაიბადა საშუალო შეძლების ოჯახში შარლვილში ჩრდილო-აღმოსავლეთ საფრანგეთში. სიყმაწვილეში ცელქი, თუმცა უაღრესად ნიჭიერი მოწაფე იყო. თხუთმეტი წლის ასაკში უამრავი პრიზი ჰქონდა მიღებული და მრავალი ლექსი და დიალოგი ჰქონდა დაწერილი ლათინურად. 1870 წელს მისი მასწავლებელი ჟორჯ იზამბარი რემბოს პირველი ლიტერატურული მენტორი ხდება, შედეგად მისი ლექსები ფრანგულად სწრაფად იხვეწება. რემბო ხშირად გარბოდა შინიდან 1871 წელს მცირე ხნით [[პარიზის კომუნა|პარიზის კომუნას]] შეუერთდა კიდეც, რაც შემდეგში მის პოემაში "L'Orgie parisienne ou Paris se repeuple" (პარიზული ორგია ან პარიზის რეპოპულაცია) აისახა. აქ სავარაუდოდ ის კომუნარმა ჯარისკაცებმა გააუპატიურეს (რაზეც გადაკვირთ მიანიშნებს ლექსში "Le Cœur supplicié" - "ტანჯული გული"). ამ პერიოდისთვის ის უკვე ანარქისტი ხდება, იწყებს ლოთობას და ბუჟუაზიულ თავყრილობებში დებოშებს აწყობს. 1871 წლის სექტემბრის ბოლოს ის პარიზში ბრუნდება განთქმული პარნასელი პოეტი პოლ ვერლენის მოწვევით (ვერლენისთვის მისი რამდენიმე სანიმუშო ლექსის გაგზავნის შემდეგ), და მცირე ხნით მასთან სახლდება. ვერლენს ცისფერთვალება ჯიუტი ხასიათის ყმაწვილი მყისვე უყვარდება და წყვილი დეკადენტურ აბსინთითა და ჰაშიშით გაჯერებულ მომთაბარე ცხოვრებას მიჰყვება. მათი ამგვარი სტილი ხშირად გამხდარა პარიზის ლიტერატურული ელიტის წრეში სკანდალების მიზეზი. მთელი ამ პერიოდის განმავლობაში რემბო აგრძელებს წერას განსაკუთრებულ, იმ დროისთვის სრულიად ახალ სტილში. რემბოს გამო ვერლენი ცოლსა და ახალშობილ შვილს ტოვებს და წყვილი 1872 წელს ლონდონში გადადის.

1873 წლის ივლისში რემბო პარიზში გამგზავრებას გეგმავს ვერლენის გარეშე, რის გამოც ეს უკანასკნელი ეჭვიანობის ნიადაგზე მას რამდენიმე ტყვიას ახლის. რემბო მსუბუქად იჭრება, თუმცა მოსამართლემ ვერლენს ორ-წლიანი პატიმრობა მიუსაჯა. რემბო შინ, შარლვილში, ბრუნდება და ასრულებს შრომას პროზაულ ნაწარმოებზე "Une Saison en Enfer" (ერთი სეზონი ჯოჯოხეთში). ეს ნამუშევარი საყოველთაოდ აღიარებულ იქნა, როგორც თანამედროვე სიმბოლისტური მწერლობის ერთ-ერთი მნიშვნელოვანი პირველი ნაბიჯი. 1874 წელს რემბო ლონდონში ბრუნდება პოეტ ჟერმენ ნუვოსთან, სადაც ასრულებს მუშაობას მის კონტროვერსიულ (?) წარმოსახვებზე, რომელშიც შევიდა მისი პირველი ორი ფრანგული პოემა თავისუფალი რითმით.

{{ბიოგრაფია}}
[[კატეგორია:ფრანგები]]
[[კატეგორია:ფრანგი მწერლები]]
[[კატეგორია:სიმბოლისტი მწერლები]]

{{Link FA|fr}}

[[bg:Артюр Рембо]]
[[bs:Arthur Rimbaud]]
[[ca:Arthur Rimbaud]]
[[cs:Arthur Rimbaud]]
[[de:Arthur Rimbaud]]
[[en:Arthur Rimbaud]]
[[el:Αρθούρος Ρεμπώ]]
[[eo:Arthur Rimbaud]]
[[es:Arthur Rimbaud]]
[[et:Arthur Rimbaud]]
[[fa:آرتور رمبو]]
[[fi:Arthur Rimbaud]]
[[fr:Arthur Rimbaud]]
[[gl:Arthur Rimbaud]]
[[he:ארתור רמבו]]
[[io:Arthur Rimbaud]]
[[it:Arthur Rimbaud]]
[[ja:アルチュール・ランボー]]
[[lv:Arturs Rembo]]
[[nl:Arthur Rimbaud]]
[[pl:Arthur Rimbaud]]
[[pt:Arthur Rimbaud]]
[[ro:Arthur Rimbaud]]
[[sk:Jean-Nicholas Arthur Rimbaud]]
[[sr:Артур Рембо]]
[[sv:Arthur Rimbaud]]
[[tl:Arthur Rimbaud]]
[[tr:Arthur Rimbaud]]
[[uz:Rimbaud]]
[[zh:阿尔图尔·兰波]]
