'''ენგური''' - [[მდინარე]] დასავლეთ [[საქართველო|საქართველოში]]. სათავეს იღებს [[კავკასიონი|კავკასიონის]] მთავარი წყალგამყოფის რამდენიმე მყინვარიდან, ზემოწელში მიედინება [[სვანეთი|სვანეთის]] ქვაბულში, შემდეგ ვიწრო ღრმა ხეობაში, დაბლობისკენ ფართოვდება, ქალაქ [[ჯვარი (ქალაქი)|ჯვართან]] გადის [[კოლხეთის დაბლობი|კოლხეთის დაბლობზე]] და ერთვის [[შავი ზღვა|შავ ზღვას]]. საზრდოობს მყინვარებისა და წვიმების წყლებით. ახასიათებს წყალდიდობები მარტიდან სექტემბრამდე. ენგურის სიგრძე 213 კმ-ია, აუზის ფართობი - 4060 კვ.კმ, წყლის საშუალო ხარჯი - 170 კუბ.მ/წმ შესართავთან. 1972 წელს მდინარეზე ააგეს ჰიდროელექტროსადგური, ნაწილობრივ გამოიყენება სარწყავად. ენგურის გასწვრივ გადის სამეგრელოსა და აფხაზეთის რეგიონების ადმინისტრაციული საზღვარი.
	
[[კატეგორია:საქართველოს მდინარეები]]
