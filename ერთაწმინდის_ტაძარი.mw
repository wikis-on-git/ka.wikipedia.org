[[სურათი:Ertatsminda.jpg|thumb|170px|ერთაწმინდა]]
'''ერთაწმინდა''' „ესტატე წმინდის“ შეცვლილი ფორმაა. წმიდა ევსტათის (ესტატეს) სახელობის XIII საუკუნის პირველი ნახევრის ეს ჯვარგუმბათოვანი ტაძარი დგას [[კასპი|კასპის]] რაიონის სოფელ [[ერთაწმინდა|ერთაწმინდის]] ცენტრში. თლილი ქვით ნაგები დიდი ეკლესიის გუმბათი ორ თავისუფლად მდგარ ბურჯსა და ბემის კუთხეებს ეყრდნობა. საკურთხევლის ორივე მხარეს ორ სართულად განლაგებული კუთხის ოთახებია. ტაძარს აქვს მხატვრობაც, მაგრამ იგი განსაკუთრებით ფასადებით გამოირჩევა. მას ოთხივე მხარეს დიდი მოჩუქურთმებული ჯვარი ამშვენებს. ისინი მკლავების ფრონტონებიდან იწყება. განსაკუთრებით დასამახსოვრებელია [[სურათი:Ertatsminda-2.jpg|thumb|left|100px|დეტალი]]აღმოსავლეთის ფასადი, ხსენებული ჯვრით, ღრმა, მდიდრულად მორთული ნიშებით და დიდი თუ მცირე სარკმლის საპირეებით. საგრძნობლად გვიანდელია ტაძრის გუმბათი, რომელიც რამდენადმე ამოვარდნილია პროპორციებიდან. მდიდრულად არის მორთული ეკლესიის პორტალები, რომლებიც მას სამი მხრიდან აქვს.

[[სურათი:Ertatsminda-1.jpg|thumb|170px|ხედი გზიდან]]
ტაძრის გუმბათი დასავლეთით ეყრდნობა ორ თავისუფალ სვეტს, აღმოსავლეთით კი საკურთხევლის ბემის კედელთან შერწყმულ ბურჯებს. გუმბათქვეშა კვადრატიდან გუმბათის ყელზე გადასვლა ხდება აფრების საშუალებით.

ერთაწმინდის ტაძარი სტილისტიკით იმეორებს XII-XIII საუკუნეების ძეგლებს [[იკორთა (ტაძარი)|იკორთას]], [[ფიტარეთი (ტაძარი)|ფიტარეთს]], [[ბეთანია (ტაძარი)|ბეთანიას]], [[ქვათახევი (ტაძარი)|ქვათახევს]], [[წუღრუღასენი (ტაძარი)|წუღრუღაშენს]] და სხვებს.

XVII საუკუნის დასაწყისიდან ტაძარი [[თარხნიშვილი|თარხნიშვილთა]] საგვარეულოს ეკუთვნოდა. შემდგომში ის [[სააკაძე|სააკაძეების]] საგვარეულო საძვალეც გახდა. აქ არის დაკრძალული [[სააკაძე, გიორგი|გიორგი სააკაძის]] ერთ-ერთი ვაჟის, მოწამებრივად დაღუპული [[სააკაძე, პაატა|პაატას]] მოკვეთილი თავი.
