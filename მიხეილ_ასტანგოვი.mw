'''ასტანგოვი''', ( ნამდვილი გვარი რუჟნიკოვი ) '''მიხეილ''' თედორეს ძე ( * 21 ოქტომბერი. [[3 ნოემბერი]]. [[1900]], [[ვარშავა]]  ―  †  [[20 აპრილი]]. [[1965]], [[მოსკოვი]] ), რუსი საბჭოთა მსახიობი. სსრკ სახალხო არტისტი ( [[1955]] ). სასცენო მოღვაწეობა დაიწყო 1920 [[შალიაპინი, თედორე | შალიაპინის]] სახელობის სტუდიაში. 1925-27 და 1930-41 მოსკოვის რევოლუციური თეატრის, 1943-45 მოსსაბჭოს სახელობის თეატრის მსახიობია. 1945-იდან მოღვაწეობდა [[ვახტანგოვი, ევგენი | ვახტანგოვის]] სახელობის თეატრში. გამოირჩეოდა მაღალი აქტიორული კულტურით, დახვეწილი ოსტატობით, ძლიერი ტრაგიკული ტემპერამენტით, ღრმა ინტელექტუალობით. მსახიობის ეს თვისებები განსაკუთრებით მკაფიოდ გამოვლინდა როლებში: გრიგორი გაი ( [[პოგოდინი, ნიკოლოზ | პოგოდინის]] "ჩემი მეგობარი", [[1932]] ), სირანო დე ბერჟერაკი ( [[როსტანი, ედმონ | როსტანის]] "სირანო დე ბერჟერაკი", [[1945]] ), მათიას კლაუზენი ( [[ჰაუპტმანი, გერჰარტ | ჰაუპტმანის]] "მზის ჩასვლის წინ", [[1955]] ), ჰამლეტი ( [[შექსპირი, უილიამ | შექსპირის]] "ჰამლეტი", 1957 ) და სხვ. ასტანოვი გარდასახვის დიდი ოსტატი იყო და წარმატებით ასრულებდა სახასიათო გროტესკულ როლებსაც ( [[კერენსკი, ალექსანდრე | კერენსკი]], [[კორნეიჩუკი, ალექსანდრე | კორნეიჩუკის]] "სიმართლე", [[1937]]; [[ჰიტლერი, ადოლფ | ჰიტლერი]], კინოფილმი "[[სტალინგრადის ბრძოლა 1942-43 | სტალინგრადის ბრძოლა]]", და სხვ. ). [[სახელმწიფო პრემია |  სახელმწიფო პრემიების]] [[ლაურეატი]] ( [[1948]], [[1950]], [[1951]] ). დაჯილდოებულია ორი ორდენით.
