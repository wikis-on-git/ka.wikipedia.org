[[სურათი:Achilles.jpg|frame|აქილევსი და აიაქსი]]
'''აქილევსი''' (''[[ბერძნ.]]'' Αχιλλεύς) ბერძნულ მითოლოგიაში [[ტროას ომი|ტროას ომის]] გმირი, [[ჰომეროსი|ჰომეროსის]] ილიადის ერთ-ერთი ცენტრალური, მთავარი პერსონაჟი. ფთიაში მცხოვრები მირმიდონების მეფე – [[პელევსი|პელევსის]] და ზღვის ქალღმერთ [[თეტიდა|თეტიდას]] ვაჟი. 

იმისათვის, რომ აქილევსი უკვდავი გაეხადა, თეტიდა მას დღისით ამბროსიაში აბანავებდა, ღამ–ღამობით კი ცეცხლის ალით რუჯავდა. ერთხელ ეს შენიშნა პელევსმა და შეშინებულმა ბავშვი ცეცხლიდან გამოაყვანინა. ამის გამო თეტიდამ პელევსი მიატოვა. სხვა მითის მიხედვით თეტიდა აქილევსს ბანდა [[სტიქსი|სტიქსის]] წყლით, რის გამოც არავითარ იარაღს არ შეეძლო მისი სხეულის დაზიანება. ცეცხლის ალისაგან თუ სტიქსის წყლისაგან შეუხებელი რჩებოდა ბავშვის მხოლოდ ერთი ქუსლი, რომელზეც ხელი ეკიდა თეტიდას (ეს იყო აქილევსის სუსტი ადგილი). თეტიდას წასვლის შემდეგ პელევსმა აქილევსი კენტავრ [[ქირონი|ქირონს]] მისცა აღსაზრდელად. ქირონი აქილევსს ლომებისა და გარეული ტახების შიგნეულით კვებავდა. მან აქილევსს ექიმობა და სხვა საუცხოო ხელოვნებანი ასწავლა. მოხუცმა ფენიქსმა კი ლამაზი მეტყველება და ომის ხელოვნება.

აქილევსი იზრდებოდა თავის მეგობარ [[პატროკლე|პატროკლესთან]] ერთად. როდესაც აქილევსს უთხრეს ხანგრძლივი და უსახელო სიცოცხლე ერჩია თუ მოკლე და სახელოვანი, აქილევსმა ეს უკანასკნელი აირჩია. აქილევსის სიამოვნებით დათანხმდა ტროას ომში მონაწილეობაზე, როდესაც მასთან ამის თაობაზე ნესტორი და [[ოდისევსი|ოდისევსი]] მივიდნენ. თავის მასწავლებელ ფენიქსთან, პატროკლესა და მირმიდონელ მხედრებთან ერთად 50 გემით აქილევსი [[ტროა|ტროას]] მისადგომებისაკენ გაემართა. აქილევსის ომში მონაწილეობას სხვადასხვაგვარად გადმოსცემენ ჰომეროსის შემდეგდროინდელი ლეგენდებიც და მწერლებიც. ერთი თქმულების თანახმად წინასწარმეტყველმა კალქანტმა იწინასწარმეტყველა, რომ მხოლოდ აქილევსის დახმარებით შესძლებდნენ ბერძნები ტროას აღებას, მაგრამ ამ ომში თვით აქილევსი დაიღუპებოდა. ამ უბედურების აცილების მიზნით, თეტიდამ აქილევსი ქალის ტანსაცმელში გამოაწყო და კუნძულ სკიროსზე დამალა. აქ აქილევსი იმალებოდა მეფე ლიკომედეს ქალიშვილებთან. აქედან ერთ–ერთთან, დეიდამიასთან მან რომანი გააბა რის შედეგადაც შეეძინათ [[ნეოპტოლემოსი|ნეოპტოლემოსი]]. როდესაც ოდისევსმა, ფენიქსმა და ნესტორმა აქილევსის ადგილსამყოფელი გაიგეს, მას ვაჭრების სახით ესტუმრნენ. როდესაც ვაჭრებმა საქონელი გაშალეს, მეფის ყველა ქალიშვილმა მშვიდად ჩაუარა ძვირფას ფარ–ხმალს, აქილევსი კი გასასინჯად წაეტანა. ამ საქციელით მან თავისი თავი გათქვა და იძულებული გახდა გაყოლოდა სტუმრებს ტროას ომში.

[[სურათი:hefestos.jpg|frame|ჰეფესტო გადასცემს ათენას აქილევსის ფარ–ხმალს]]
ჰომეროსის პოემებში მოთხრობილია აქილევსის წარმატებებზე ტრაოს ალყის დროს. ომის დაწყებიდან 10 წლის შემდეგ აქილევსი წაეჩხუბა [[აგამემნონი|აგამემნონს]] და უარი განაცხადა ომის გაგრძელებაზე. ამის მიზეზი გახდა ტყვე ქალი [[ბრისეიდა|ბრისეიდა]], რომელიც აგამემნონმა აქილევსს წაართვა. აქილევსის წასვლით გათამამებულმა ტროელებმა ბერძნები სასტიკად დაამარცხეს. მაშინ აქილევსის მეგობარმა პატროკლემ, აქილევსის თანხმობით აიღო ხელში იარაღი ტროელების წინააღმდეგ. მან ბერძნების სასარგებლოდ შეაბრუნა ომის ბედი, მაგრამ თვითონ დაიღუპა [[ჰექტორი|ჰექტორის]] ხელით. მეგობრის სიკვდილით შეშფოთებული აქილევსი ფიცს დებს, რომ სამაგიეროს გადაუხდის ჰექტორს. თეტიდას თხოვნით მას [[ჰეფესტო|ჰეფესტომ]] გამოუჭედა ახალი იარაღი, მათ შორის საუკეთესო, შემდეგ საყოველთაოდ ცნობილი ფარი. აქილევსმა დაამარცხა ტროელები და მოკლა ჰექტორიც. ჰექტორის გვამი გამობა ეტლს და პატროკლეს ცხედრის ირგვლივ ათრია. ჰექტორის გვამის გამოსასყიდად აქილევსთან მივიდა ჰექტორის მამა მეფე [[პრიამოსი|პრიამოსი]]. იგი შეევედრა აქილევსს, მიეცა მისთვის საკუთარი შვილის გვამი. აქილევსმა შეისმინა მოხუცის ვედრება და ჰექტორის გვამი გაატანა. ჰექტორის დაწვის ცერემონიალით მთავრდება [[ილიადა|"ილიადა"]].

ზოგი მითის მიხედვით აქილევსი, წინასწარმეტყველების თანახამდ, მართლაც ტროის ომში დაიღუპა ჯერ კიდევ ქალაქის დაცემამდე. (ერთი ვარიანტის მიხედვით აქილევსი მოკლა [[პარისი|პარისმა]], რომლის ისარი [[აპოლონი|აპოლონმა]] წარმართა აქილევსის ქუსლისაკენ, რომელიც მისი ერთადერთი სასიკვდილო ადგილი იყო). [[ჰომეროსი|ჰომეროსის]] მიხედვით აქილევსი საიქიოში მკვდართა მეუფე გახდა. ერთი მითის მიხედვით მკვდარი შვილი თეტიდამ კუნძულ ლევკოსზე წაიღო, გააცოცხლა და იფიგენიაზე (ზოგი ვარიანტით მედეაზე) დააქორწინა.

აქილევსის კულტი გავრცელებული იყო ელიდაში, [[სპარტა|სპარტაში]], ოლივიაში და სხვა ქალაქებში. აქილევსის სახე ნათლადაა მოცემული "ილიადაში". მეცნიერები თვლიან, რომ თქმულებებში აქილევსის შესახებ, რომელიმე ისტორიული პიროვნების რეალური თავგადასავალია აღწერილი. ამ ვარაუდს ამყარებს ისიც, რომ მიკენის წარწერებში (II ათასწლეული ჩვენს ერამდე) ამოკითხულია სახელი აქილევსი. აქილევსის სახემ შთააგონა ანტიკური ხანის მრავალი ხელოვანი. უდიდესი პოპულარობით სარგებლობს [[პარიზი|პარიზში]] დაცული აქილევსის ქანდაკება. მხატვრულ ლიტერატურაში აქილევსის სახე ჰომეროსის გარდა მოგვცა [[ევრიპიდე|ევრიპიდემ]], [[ვერგილიუსი|ვერგილიუსმა]], [[ოვიდიუსი|ოვიდიუსმა]] და სხვებმა.

[[კატეგორია:ბერძნული მითოლოგია]]

[[ar:أخيل]]
[[bg:Ахил]]
[[ca:Aquil·les]]
[[cs:Achilles]]
[[da:Achilleus]]
[[de:Achilleus]]
[[en:Achilles]]
[[et:Achilleus]]
[[el:Αχιλλέας]]
[[es:Aquiles]]
[[eo:Aĥilo]]
[[eu:Akiles]]
[[fa:آشیل]]
[[fr:Achille]]
[[gl:Aquiles]]
[[ko:아킬레우스]]
[[hr:Ahilej]]
[[it:Achille]]
[[he:אכילס]]
[[la:Achilles]]
[[lb:Achilleus]]
[[lt:Achilas]]
[[hu:Akhilleusz]]
[[nl:Achilles]]
[[ja:アキレウス]]
[[no:Akilles]]
[[pl:Achilles (mitologia)]]
[[pt:Aquiles]]
[[ro:Ahile]]
[[ru:Ахиллес]]
[[sk:Achilles]]
[[sl:Ahil]]
[[sr:Ахил]]
[[fi:Akhilleus]]
[[sv:Akilles]]
[[tr:Akhilleus]]
[[uk:Ахіллес]]
[[zh:阿奇里斯]]
