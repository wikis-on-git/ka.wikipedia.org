'''ამბროლაურის რაიონი''' - ადმინისტრაციულ-ტერიტორიული [[რაიონი]] [[რაჭა-ლეჩხუმის და ქვემო სვანეთის მხარე|რაჭა-ლეჩხუმის და ქვემო სვანეთის მხარეში]]. რაიონის ტერიტორია [[1917]]-მდე შედიოდა ქუთაისის გუბერნიის რაჭის მაზრაში, [[1921]]-დან - რაჭის მაზრაში, [[1928]]-დან - რაჭა-ლეჩხუმის მაზრაში, [[1930]]-დან დამოუკიდებელი რაიონია. [[1951]]-[[1953|53]] წლებში შედიოდა ქუთაისის ოლქში.


==ბუნება==
მდებარეობს [[კავკასიონი|კავკასიონის]] სისტემის სამხრეთი ფერდობის ზონაში. მისი სამხრეთ-აღმოსავლეთი საზღვარი გასდევს [[რაჭის ქედი|რაჭის ქედს]], ჩრდილოეთით გაწოლილია [[ლეჩხუმის ქედი]]. ტერიტორია - 1141 კვ.კმ., მათ შორის სასოფლო-სამეურნეო სავარგულებს უკავია 240 კვ.კმ. რაიონის ტერიტორიაზე მიედინება [[რიონი]] და მისი შენაკადები: კრიხულა, ზნაკურა, შარაულა, ლუხუნისწყალი, რიცეული, ასკისწყალი. მთავარი წიაღისეული სიმდიდრეა [[დარიშხანი]].


==მოსახლეობა==
მოსახლეობის რიცხოვნობა - 16 ათასი კაცი; სიმჭიდროვე - 16 კაცი კვ.კმ-ზე. რაიონში 72 დასახლებული პუნქტია: 1 [[ქალაქი]], 1 [[დაბა]] და 70 [[სოფელი]]. 


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

* ''ქალაქის საკრებულო'' - 1: [[ამბროლაური]];
* ''თემის საკრებულო'' - 18: ბუგეულის, ველევის, ზნაკვის, იწის, ლიხეთის, ნამანევის, ნიკორწმინდის, სადმელის, სხვავის, ღადიშის, ცახის, წესის, ჭელიაღელის, ჭრებალოს, ჭყვიშის, ხვანჭკარის, ხიდიკრის, ხოტევის.


==ეკონომიკა==
წამყვანი დარგია [[სოფლის მეურნეობა]], მათ შორის [[მევენახეობა]]-[[მეღვინეობა]] და [[მეცხოველეობა]]. [[მეხილეობა]] ვითარდება ძირითადად მთიან ზონაში. მნიშვნელოვანი საწარმოებია: ღვინის ქარხნები, ყველ-კარაქის და აგურის ქარხნები, ლითონური დარიშხანის ქარხანა. რაიონის ტერიტორიაზე გადის [[ჩრდილოეთ ოსეთის სამხედრო გზა]].


==კულტურა==
რაიონში 27 სახელმწიფო ზოგადსაგანმანათლებლო [[სკოლა|სკოლაა]], 1 უმაღლესი სასწავლებელი (საქართველოს ტექნიკური უნივერსიტეტის რაჭის ფილიალი), 43 [[ბიბლიოთეკა]], 1 [[თეატრი]] და 1 [[მუზეუმი]]. 


==ღირშესანიშნაობანი==
* მნიშვნელოვანი ისტორიული ძეგლებია: ნიკორწმინდის ტაძარი (XI ს.), ზემო კრიხის, ბუგეულის, პატარა ონის, ბარაკონის ეკლესიების ნანგრევები, რაჭის ერისთავების ციხე - “მინდაციხე”, კვარაციხე, ხოტევის ციხე და სხვა. 
* აგრეთვე კარსტული მღვიმეები, შაორის წყალსაცავი.

{{რაჭა-ლეჩხუმი-ქვემო სვანეთი}}
[[კატეგორია:საქართველოს რაიონები]]
[[კატეგორია:რაჭა-ლეჩხუმის და ქვემო სვანეთის მხარე]]
