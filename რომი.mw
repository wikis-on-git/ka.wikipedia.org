რომი (იტალიურად და ლათინურად: Roma) მთლიანად იტალიის და მისი ლატიუმის რეგიონის დედაქალაქია. ის განლაგებულია [[ტიბრი]]სა და [[ანიენი]]ს მდინარეების გარშემო, [[ხმელთაშუა ზღვა]]სთან, 41° 54′ N, 12° 29′ E განზობილებაზე. ქალაქი [[ვატიკანი]], სუვერენული ანკლავი რომში, რომაული კათოლიკური ეკლესიისა და [[რომის პაპი]]ს საბრძანებელს წარმოადგენს.

რომი იტალიის უდიდესი ქალაქია და მისი [[მუნიციპალიტეტი]] ერთ-ერთი უმსხვილესია ევროპაში 120 კმ2 ფართობით (ადვილად მოიცავდა დანარჩენ ცხრა უმსხვილეს იტალიურ ქალაქს: მილანს, ნეაპოლს, ტურინს, [[პალერმო]]ს, [[გენუა]]ს, [[ბოლონია]]ს, ფლორენსს, [[ბარი]]ს და [[კატალინა]]ს, და ასევე ოთხ უმსხვილეს ევროპულ ქალაქს, როგორიცაა [[პარიზი]], [[ბერლინი]], [[სტოკჰოლმი]] და [[ბრიუსელი]]). მოსახლეობა შეადგენს 2.546.807 (2004), ხოლო დაახლოებით 4 მილიონი სახლობს მისი გარეუბნების ჩათვლით. რომის ახლანდელი მერი არის ვალტერ ველტრონი (2005).

რომის ეშპ შეადგენს 75 მილიარდ ევროს (ახალ ზელანდიაზე მეტი და იმდენივე რაც სინგაპურის - თუმცა სამივეს დაახლოებით თანაბარი მოსახლეობა ჰყავს). 2001 წელს რომის მუნიციპალიტეტმა გამოიმუშავა იტალიის მთლიანი ეშპ-ს 6.5%, რაც ყველაზე მაღალია იტალიის ქალაქთა შორის.

ქალაქის ისტორია დაახლოებით 2.800 წელს გრძელდება, რომლის განმავლობაშიც ის მართავდა ძველ რომს ([[რომის სამეფო]], [[რომის რესპუბლიკა]], [[რომის იმპერია]]), მოგვიანებით კი პაპის დაქვემდებარებაში მყოფ ქვეყნებს, [[იტალიის სამეფო]]სა და [[იტალიის რესპუბლიკა]]ს.
