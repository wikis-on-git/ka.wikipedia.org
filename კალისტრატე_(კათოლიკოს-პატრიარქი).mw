მისი უწმიდესობა და უნეტარესობა '''კალისტრატე''' (ერისკაცობაში კალისტრატე მიხეილის ძე ცინცაძე) ([[24 აპრილი]], [[1866]] ―   † [[2 თებერვალი]], [[1952]]), გამოჩენილი [[ქართველები|ქართველი]] მეცნიერი, სასულიერო და საზოგადო მოღვაწე, [[საქართველო |სრულიად საქართველოს]] [[კათოლიკოსი | კათოლიკოს-პატრიარქი]] და მცხეთა-თბილისის მთავარეპისკოპოსი [[1932]]-[[1952]] წლებში. ღვთისმეტყველების კანდიდატი ([[1892]]). [[1888]] დაამთავრა [[თბილისი|თბილისის]] სასულიერო სემინარია, [[1892]] - [[კიევი|კიევის]] სასულიერო აკადემია. [[1893]] მღვდლად ეკურთხა და დაინიშნა თბილისის დიდუბის ეკლესიაში. [[1903]] გადაიყვანეს ქაშვეთში. [[1909]]-იდან დეკანოზი, [[1925]]-იდან მიტროპოლიტი, იმავე წლიდან - ნინოწმინდელი ეპისკოპოსი, [[1927]] - მანგლელი. იყო სსრკ მშვიდობის დაცვის კომიტეტის წევრი ([[1948]]-იდან). კალისტრატე აქტიურად იბრძოდა ქართული ეკლესიის ავტოკეფალიის აღსადგენად. ამ საკითხს მიუძღვნა წიგნი: "ქართული ეკლესიის ავტოკეფალია" ([[1905]], რუსულ ენაზე). აქვს ისტორიული და ლიტერატურული ხასიათის მნიშვნელოვანი გამოკვლევები და წერილები. დაკრძალულია თბილისში, სიონის საკათედრო ტაძარში. 




[[კატეგორია:ქართველები]]
[[კატეგორია:საქართველოს კათალიკოსები]]
