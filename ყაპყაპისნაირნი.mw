'''ყაპყაპისნაირნი''' (Coraciiformes), [[ფრინველები|ფრინველთა]] რიგი. მოიცავს 10 ოჯახში და 54 გვარში გაერთიანებულ 193 სახეობას, რომლითაგან [[საქართველო|საქართველოში]] ბუდობს 4 ([[ალკუნი]], [[კვირიონი]], [[ყაპყაპი]], [[ოფოფი]]), მიმოფრენისას გვხვდება 1 ([[მწვანე კვირიონი]]). რიგი აერთიანებს სხვადასხვა ზომის ფრინველებს (სხეულის სიგრძე 9-160 სმ, მასა 10 გ - 4 კგ). რიგი აერთიანებს სხვადასხვა ზომის ფრინველებს (სხეულის სიგრძე 9-160 სმ, მასა 10 გ - 4 კგ). გავრცელებული არიან ტროპიკულ (უმრავლესობა) და ზომიერ სარტყლებში (უკანასკნელნი, ალკუნის გარდა, ზამთრობენ თბილ ქვეყნებში). მონიგამიური, ბარტყოვანი ფრინველები არიან. ბუდობენ წყვილებად და კოლონიებად, [[ბუდე|ბუდეს]] იკეთებენ კლდეთა ნაპრალებში, სოროებში, ხის ფუღუროში, შენობებზე. დებენ 1-9 კვერცხს. იკვებებიან [[მწერები|მწერებითა]] და სხვა უხერხემლოებით, ფრინველ-მარტორქები - ხილით. კვირიონებს ზიანი მოაქვთ მეფუტკრეობისათვის.


[[კატეგორია:ფრინველები]]
