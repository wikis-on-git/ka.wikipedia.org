'''მიძინება ღვთისმშობლისა''', [[იესო ქრისტე|იესო ქრისტეს]] მშობლის, ხალხის მფარველ–მეოხის [[ღვთისმშობელი მარიამი|მარიამის]] მიწიერი ცხოვრების დასასრული, [[მართლმადიდებლობა|მართლმადიდებლური]] [[ეკლსეია|ეკლესიის]] ათორმეტ დიდ დღესასწაულთაგანი, აღინიშნება 15 (28) აგვისტოს. ამის მიხედვით ძვ. ქართულ კალენდრებში [[აგვისტო|აგვისტოს]] [[მარიამობისთვე]] ეწოდება და საერთოდ [[საქართველო]] [[ღვთისმშობელი მარიამი|ღვთისმშობლის]] წილხვდომილად ითვლება, მრავალი ტაძარიც აუგიათ მის სახელზე. მარიამის გარდაცვალების ამბავი IV ს. ბოლომდე ბინდით მოცული იყო. ეპიფანე კვიპროსელი წერდა: მარიამის სიკვდილზე ცნობები არ არის: გარდაიცვალა თუ არ გარდაცვლილა, დაკრძალეს თუ არ დაუკრძალავთო. 

გადმოცემით იესოს ჯვარცმის შემდეგ დედა ღვთისა [[იოანე მოციქული|იოანე მოციქულის]] სახლში ცხოვრობდა. შვილის [[ჯვარცმა|ჯვარცმიდან]] მეჩვიდმეტე წელს უდრტვინველად აღესრულა, თან სხვა მორწმუნეთა განსხვავებით შვილისკენ ისწრაფვოდა, თაყვანსა სცემდა, და გადმოცემით, ძეც სულის წასაყვანად ჩამოვიდა, რის გამოც სამყოფელი გაცისკროვნებული იყო (როგორც ამას წყაროებში აღწერენ). დაკრძალეს დავითის საგვარეულო სამარხში, სამი დღე გაისმოდა გალობა, მესამე დღეს შორიდან დაბრუნებული თომა მისულა და საფლავი ცარიელი დახვედრია. ამას ხსნიან [[იოანე მოციქული|იოანეს]] [[აპოკალიფსი|გამოცხადების]] სიტყვებით: "და სასწაული დიდი გამოჩნდა ცათა შინა: დედოფალი, რომელსა ემოსა მზე". მიძინებისა და ცადამაღლების სახსოვრად დადგენილია დღესასწაულ, გარდამოხსნის შემოტარება [[ეკლესია|ეკლესიის]] გარშემო გალობით, ზოგან მისი დაკრძალვა. ამ [[სახარება|სახარებისეულ]] მოვლენებს მკვლევარები უკავშირებენ მიწათმოქმედებას, ნაყოფიერების, მოსავლის წარმართულ ღვთაებებს, მაგ, [[იშთარი|იშთარს]], რომელსაც "ბაბილონელთა დედოფალს" ეძახდნენ, მის მოგზაურობას ქვესკნელში, დატირებას მის კუბოსთან და ა.შ.

ჩამოყალიბდა V-VI საუკუნეების მიჯნაზე, როცა მარიამის კულტი ამაღლდა. სხვა ვერსიით მარიამი მიიჩნიეს ქალღმერთ [[კიბელე|კიბელეს]] ორეულად, დედობისა და ხალხის მფარველობის მსგავსები ნიადაგზე, თუმცა ასეთი ანალოგიები უსასრულოდ შეიძლება სხვა რელიგიების ქალ–ღვთაებებთანაც. [[რეა|რეასთან]] გაიგივებული კიბელე ღმერთების დედაა, მაგრამ მრისხანე, ლომზე ამხედრებული, ბევრი საერთო არაფერი აქვს სათნო მარიამთან და არც კვდება მასავით, როგორც უმართებულოდ წერენ ზოგან. მიძინებას ამ სახით მაინც არ მოეძებნება ანალოგია, და საერთოდ ამ სახეს პოეტურმა ფანტაზიამ, ხალხის რწმენასთან გადაჯაჭვულმა, ბევრი ორიგინალური შტრიხი მისცა.

{{რელიგია}}
[[კატეგორია:ქრისტიანული დღესასწაულები]]

[[de:Mariä Aufnahme in den Himmel]]
[[en:Assumption of Mary]]
[[es:Asunción de María]]
[[eo:Ĉieliro de Maria]]
[[fr:Assomption]]
[[hr:Velika Gospa]]
[[ia:Assumption de Maria]]
[[it:Assunzione della Vergine Maria]]
[[nl:Maria-Tenhemelopneming]]
[[ja:聖母の被昇天]]
[[pt:Assunção de Maria]]
[[ru:Вознесение Богоматери]]
[[sl:Marijino vnebovzetje]]
[[sv:Jungfru Marie himmelsfärd]]
[[th:อัสสัมชัญ]]
