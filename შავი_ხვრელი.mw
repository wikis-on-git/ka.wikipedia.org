'''შავი ხვრელი''' - სავარაუდოდ, წარმოიქმნება მაშინ, როდესაც გიგანტური [[ვარსკვლავი]] ამოწურავს მთელ თავის [[ენერგია|ენერგიას]] და კვდომას იწყებს.
ყველაზე გავრცელებული ჰიპოთეზის თანახმად, იგი საკუთარი მიზიდულობის ძალის ზემოქმედებით იწყებს შეკუმშვას და როდესაც იგი მიაღწევს შეკუმშვის პიკს, ხდება რაღაც აფეთქებისმაგვარი, რის შემდეგაც ეს ვარსკვლავი ჩაქრება, ხოლო მისი [[გრავიტაცია]] იმ ზომამდე გაიზრდება, რომ იგი დაიწყებს ყველაფრის შესრუტვას - [[სინათლე|სინათლის]] შესრუტვასაც კი. სწორედ ამ თვისებიდან გამომდინარეობს ამ ობიექტის სახელი - ”შავი ხვრელი”, ანუ სხეული, რომელსაც სინათლეც კი ვერ უსხლტება და უხილავი ხდება.

----

არსებობს მრავალი კოსმოსური ობიექტი, რომლის დანახვაც ჩვენ შეგვიძლია - [[ვარსკვლავი|ვარსკვლავები]], [[ნისლეული|ნისლოვანებები]], [[პლანეტა|პლანეტები]]. მაგრამ სამყაროს უმეტესი ნაწილი უხილავია. უხილავია ”შავი ხვრელებიც”.

პირველად ამგვარი ობიექტების არსებობა იწინასწარმეტყველა ფრანგმა მეცნიერმა (მათემატიკოსმა) [[ლაპლასი, პიერ|პიერ ლაპლასმა]] [[1796]] წელს. მან აღნიშნა, რომ [[ნიუტონი, ისააკ|ნიუტონის]] [[მსოფლიო მიზიდულობის კანონი|მსოფლიო მიზიდულობის კანონის]] შესაბამისად, [[ციური სხეული]] საკმარისად ძლიერი მიზიდულობის ძალით არ მისცემდა საშუალებას არაფერს, სინათლესაც კი, რომ მას გასხლტომოდა, ამიტომაც ის უნდა გამხდარიყო აბსოლუტურად უხილავი, ანუ ”შავი ხვრელი”.


[[1939]] წელს მეცნიერთა ჯგუფმა [[ოპენჰაიმერი, რობერტ|რობერტ ოპენჰაიმერის]] (იგი შემდგომში ატომური ბომბის მამა გახდა) მეთაურობით დაამტკიცა, რომ ანალოგიური დასკვნა შეგვეძლო გამოგვეტანა [[აინშტაინი, ალბერტ|ა. აინშტაინის]] ფარდობითობის თეორიიდანაც.
[[XX]] საუკუნის შუა ხანებამდე თვლიდნენ, რომ რადგანაც ”შავი ხვრელები” უხილავნი იყვნენ, მათი აღმოჩენა შეუძლებელი იყო, მაგრამ [[1968]] წელს რადიოასტრონომებმა [[კემბრიჯი|კემბრიჯიდან]] აღმოაჩინეს ნეიტრონული ვარსკვლავები, რომლებიც წარმოადგენდნენ ციურ სხეულებს [[მატერია|მატერიის]] ისეთი დიდი კონცენტრაციით, რომ ასეთი ვარსკვლავის ნივთიერების ლობიოს მარცვლისხელა ნატეხის წონა 1 მლნ ტონას მიაღწევდა. არის აზრი, რომ ”შავი ხვრელებიც” და ნეიტრონული ვარსკვლავებიც ერთნაირი გზით წარმოიქმნენ - დიდი ვარსკვლავების სიკვდილის შედეგად.

ვარსკვლავებს, ისევე როგორც ადამიანებს, აქვთ თავიანთი [[სიცოცხლე|სიცოცხლის]] ციკლი. მეცნიერებმა დაამტკიცეს, რომ მნათობი, რომელიც  ჩვენს [[მზე|მზეს]] მასით ათეულობით და ზოგჯერ ასეულობითაც კი აჭარბებს (მზის მასა კი [[დედამიწა|დედამიწისაზე]] 333 ათასჯერ დიდია), თავისი არსებობის ბოლო სტადიაში, მანამ, სანამ ის საბოლოოდ ჩაქრება, მოკლე დროით გადაიქცევა ზეახალ ვარსკვლავად: ის ფეთქდება და გარშემო ყრის სხვადასხვა ნივთიერებათა ნატეხებს. ერთი დღის განმავლობაში [[ზეახალი ვარსკვლავი]] გამოასხივებს იმდენ ენერგიას, რამდენსაც გამოასხივებდა მზე 1 მლრდ წლის განმავლობაში, ხოლო მისი გარსის ნივთიერება სივრცეში უზარმაზარი სიჩქარით - 10 000 კმ/წმ განიბნევა. ის, რაც აფეთქების შემდეგ რჩება, შეიძლება შეიკუმშოს თავისივე მიზიდულობის ძალის ზემოქმედებით და გარდაიქმნეს ნეიტრონულ ვარსკვლავად. მაგრამ თუ აფეთქების ნარჩენი საკმაოდ დიდია, და როგორც მინიმუმი სამჯერ აღემატება ჩვენი მზის მასას, მაშინ შეკუმშვა შეიძლება იმდენად ძლიერი აღმოჩნდეს, რომ ყოფილი ვარსკვლავი ”შავ ხვრელად” გადაიქცეს.


ზემოთ უკვე ითქვა, რომ შავი ხვრელების სიმჭიდროვე და [[მიზიდულობის ძალა]] იმდენად დიდია, რომ მას სინათლეც კი ვერ უსხლტება. აგრეთვე ითქვა ისიც, რომ ”შავი ხვრელი” ჯერ არავის უნახავს, მაგრამ ბევრი მეცნიერი დარწმუნებულია მის არსებობაში. ისინი თვლიან, რომ მარტო ჩვენს [[გალაქტიკა|გალაქტიკაში]] 100 მლნ-ზე მეტი ხვრელია და თითოეული მათგანი შორეულ წარსულში აფეთქებული გიგანტური ვარსკვლავის ნარჩენია.
”შავი ხვრელების” მასა კოლოსალური, მზისაზე ბევრჯერ დიდი უნდა იყოს, რადგან ის ისრუტავს ყველაფერს, რაც კი მის გვერდით მოხვდება - ვარსკვლავთშორის აირებსაც და ნებისმიერ სხვა კოსმიურ ნივთიერებასა თუ სხეულს.

[[ასტრონომია|ასტრონომები]] თვლიან, რომ სამყაროს მასის უმეტესი ნაწილი სწორედ ”შავ ხვრელებში” იმალება. მათ არსებობას მხოლოდ რენტგენული გამოსხივება ადასტურებს, რომლებიც კოსმოსის ზოგიერთ ადგილებში შეინიშნება, იქ, სადაც არც ოპტიკური და არც რადიოტელესკოპით არაფრის დანახვა არ შეიძლება.
მაგრამ თუ ”შავი ხვრელები” უხილავია, როგორ შეიძლება მათი აღმოჩენა? პროფესორ სტივენ ჰოკინსს კემბრიჯიდან XX საუნის 60-იანი წლების ბოლოს ერთი იდეა დაებადა. ”შავი ხვრელები”, მისი აზრით, არც ისე შავია. გარკვეულ პირობებში ისინი გარემომცველ სივრცეში უნდა უშვებდნენ ნაწილაკებს. მათი გამოშვებით ”შავი ხვრელები” თანდათან კარგავენ თავიანთ ენერგიას და ზომაში შემცირებისას შეიძლება აფეთქდნენ კიდეც. ამ მოვლენას ”ჰოკინსის რადიაციას” უწოდებენ და [[ასტროფიზიკა|ასტროფიზიკოსების]] აზრით მისი ექსპერიმენტულად დაფიქსირება შესაძლებელია. [[1971]] წელს თანამგზავრის დახმარებით გედის თანავარსკვლავედში აღმოჩენილ იქნა რენტგენული გამოსხივების წყარო, რომლის გარშემო თავის ორბიტაზე უდიდესი ცისფერი ვარსკვლავი ბრუნავდა. არაფერი განსაკუთრებული ამ ორმაგ ვარსკვლავში არ იყო, გარდა ერთისა - მათი გამოსხივება ძალზე დიდი იყო - იგი 10-ჯერ აჭარბებდა მზისას. მაშინ რა იყო ეს? შავი ხვრელი? ე.ი. შავი ხვრელებიც შეიძლება წარმოადგენდნენ ორმაგი სისტემის ნაწილს - ისინიც შეიძლება იყვნენ ჩვეულებრივი ვარსკვლავების ”კომპანიონები”.
ამ აღმოჩენას ბევრი სხვა აღმოჩენაც მოყვა. დამკვირვებლებმა ყურადღება მიაქციეს იმას, რომ [[გალაქტიკა]] M87-ში ძალიან გაიზარდა ცენტრისკენ მდებარე ვარსკვლავების სიკაშკაშე. ამ წერტილს დაუმიზნეს ორბიტალური ტელესკოპი ”ჰაბლი”. მიღებულ სურათებზე მეცნიერებმა დაინახეს რაღაც, რომელიც ნიჟარის ხვრელში ჩამავალი საპნიანი წყლის პატარა მორევს ჰგავდა. ოღონდ ცის მორევში წყლის მაგივრად ვარსკვლავთშორისი აირები ტრიალებდა.


ტელესკოპის სპექტროგრაფმა გაზომა მორევის ტრიალის სიჩქარე. ის განმაცვიფრებელი იყო - 1 920 000 კმ/სთ. ამ მონაცემის მიხედვით ასტრონომებმა თავისუფლად გამოთვალეს შავი ხვრელის მიზიდულობის ძალაც და მასაც. აღმოჩნდა, რომ მისი მასა უდრიდა 3 მილიარდ ერთად აღებული მზის მასას!

ტელესკოპ ”ჰაბლისა” და სხვა ორი ძლიერი ტელესკოპის ([[ჰავაი|ჰავაის კუნძულებზე]]) დახმარებით მოხდა შემდეგი აღმოჩენები: ყველა გალაქტიკას, მათ შორის ჩვენს ”[[ირმის ნახტომი|ირმის ნახტომსაც]]”, აქვს თავისი შავი ხვრელი. იგი შიგ ცენტრში მდებარეობს და მისი მასა თვით გალაქტიკის მასის პროპორციულია.
ამათ გარდა მეცნიერებმა დაადგინეს, რომ არსებობს მკაფიო საზღვარი, რომელიც გარშემო აკრავს შავ ხვრელს. სივრცეში მფრინავი სხეული შეიძლება მოხვდეს ამ საზღვარს მიღმა, ასეთ შემთხვევაში მას უკან ვერავინ და ვერაფერი დააბრუნებს - იგი საბოლოოდ შავი ხვრელის მსხვერპლი გახდება. ამ საზღვარს ”მოვლენების ჰორიზონტს” უწოდებენ, ალბათ იმიტომ, რომ მის, ისევე როგორც ნამდვილი ჰორიზონტის მიღმა არანაირი მოვლენის დაფიქსირება არ შეიძლება.


დღეს მეცნიერებისთვის ცნობილია, რომ არსებობს როგორც მინიმუმი ორი სახის შავი ხვრელები - ვარსკვლავური და გალაქტიკური. ვარსკვლავური შედარებით პატარაა; ასეთი ხვრელი წარმოიქმნება მას შემდეგ, რაც ვარსკვლავი, ჩვენს მზეზე დაახლოებით 50-ჯერ დიდი, ამოწურავს თავის საწვავს, გადააგდებს თავის გარსს და შეიკუმშება დაახლოებით 15-20 კმ დიამეტრის მქონე სფეროდ. გალაქტიკური შავი ხვრელები მილიარდობით უფრო დიდია, ვიდრე ჩვენი მზე. ის გალაქტიკის ცენტრში იმალება და სამყაროს თითქმის მთელი ისტორიის თვითმხილველია.

დღეისათვის აღმოჩენილია 11 გალაქტიკური შავი ხვრელი, რომელთა მასაც ჩვენი მზის მასის 2 მლნ-დან 1 მლრდ-მდე მერყეობს.

ფანტასტები და ზოგიერთი თეორეტიკოსები თვლიან, რომ ”შავი ხვრელიდან” შეიძლება სხვა განზომილებაში გადასვლა, სადაც შინაგანი ხდება გარეგანი, პირდაპირი - ირიბი და ა.შ. ზოგის აზრით, კი ”შავი ხვრელებით” დროში მოგზაურობაც კი შეიძლება.

მეცნიერები დღეს უკვე ფიქრობენ, თუ როგორ გამოიყენონ ”შავი ხვრელების” უზარმაზარი გრავიტაციული შესაძლებლობები კაცობრიობის სასარგებლოდ, მაგრამ მათი იდეები ჯერჯერობით მხოლოდ ახალი ფანტასტიკური ფილმის სცენარად თუ გამოდგება...

[[კატეგორია:ასტრონომია]]

[[ar:&#1579;&#1602;&#1576; &#1571;&#1587;&#1608;&#1583;]]
[[bg:&#1063;&#1077;&#1088;&#1085;&#1072; &#1076;&#1091;&#1087;&#1082;&#1072;]]
[[ca:Forat negre]]
[[cs:&#268;ern&#225; d&#237;ra]]
[[da:Sort hul]]
[[de:Schwarzes Loch]]
[[en:Black Hole]]
[[et:Must auk]]
[[es:Agujero negro]]
[[eo:Nigra truo]]
[[fr:Trou noir]]
[[gl:Furado negro]]
[[hr:Crne rupe]]
[[io:Nigra truo]]
[[it:Buco nero]]
[[he:&#1495;&#1493;&#1512; &#1513;&#1495;&#1493;&#1512;]]
[[ms:Lubang gelap]]
[[nl:Zwart gat]]
[[ja:&#12502;&#12521;&#12483;&#12463;&#12507;&#12540;&#12523;]]
[[pl:Czarna dziura]]
[[pt:Buraco negro]]
[[ru:&#1063;&#1105;&#1088;&#1085;&#1072;&#1103; &#1076;&#1099;&#1088;&#1072;]]
[[simple:Black hole]]
[[sk:&#268;ierna diera]]
[[sl:&#268;rna luknja]]
[[fi:Musta aukko]]
[[sv:Svart hål]]
[[th:&#3627;&#3621;&#3640;&#3617;&#3604;&#3635;]]
[[zh:&#40657;&#27934;]]
