'''ივანე გივის ძე ამილახვარი''' (* [[26 იანვარი]], [[1829]] ―    †  [[29 აგვისტო]], [[1905]]), [[რუსეთი|რუსეთის]] არმიის კავალერიის [[გენერალი]] ([[1896]]).

[[1850]]-იდან მსახურობდა ჩრდილოეთ კავკასიაში ნიჟეგოროდის დრაგუნთა პოლკში. [[1853]]-იდან იბრძოდა [[შამილი|შამილის]] წინააღმდეგ. [[ყირიმის ომი 1853-1856 |ყირიმის ომის]] ([[1853]]-[[1856]]) დროს - კავკასიის ფრონტზე [[ოსმალეთი|ოსმალეთის]] წინააღმდეგ მონაწილეობდა სოფ. ბაინდურის, ბაშკადიკლარის და ყარსის ბრძოლებში. [[1873]] მიიღო გენერალ-მაიორის ჩინი. ამილახვარმა განსაკუთრებით გამოიჩინა თავი რუსეთ-ოსმალეთის ომში ([[1877]]-[[1878]]). მისმა ცხენოსანმა დივიზიამ აიღო ბაიაზეთი, დიადინი, ალაშკერტი, ჰასან-კალე, არზრუმი და სხვა. [[1883]] წელს ამილახვარმა მიიღო გენერალ-ლეიტენანტის ჩინი, ხოლო [[1901]] გენერალ-ადიუტანტის საპატიო წოდება. 1893-იდან იყო კავკასიის საარმიო კორპუსის მეთაური. გამოქვეყნებული აქვს დღიურები და მოგონებები (ჟურნალ "Кавказский сборник", 1908-1909, т.26-29. ავტორიზებული თარგმანი ქართულიდან). ეს მონათხრობი შეიცავს საინტერესო ცნობებს ეპოქისა და იმ ბრძოლების ირგვლივ, რომლებშიც ამილახვარს მიუღია მონაწილეობა. მასში უხვადაა საგულისხმო მასალა ამილახვარის თანამებრძოლების - გრიგოლ, ზაქარია, [[ორბელიანი, ილია|ილია ორბელიანების]], [[მამაცაშვილი, კონსტანტინე|კ.მამაცაშვილის]], მალაქია გურიელის და სხვათა, აგრეთვე შამილის შესახებ. ამილახვარი დაჯილდოებული იყო ოქროს ხმლით "მამაცობისათვის" და მრგვალი საბრძოლო ორდენითა და მედლით.


[[კატეგორია:ქართველები]]
[[კატეგორია:რუსეთის სამხედრო მოღვაწე]]
[[კატეგორია:დაბადებული  1829]]
[[კატეგორია:გარდაცვლილი  1905]]
