[[სურათი:Ella_Fitzgerald.jpg|thumb|180px|ელლა ფიცჯერალდი]] '''ელლა ჯეინ ფიცჯერალდი''' (Ella Jane Fitzgerald) ([[25 აპრილი]], [[1917]] – [[15 ივნისი]], [[1996]]), ასევე ცნობილი, როგორც ‘ლედი ელლა’ (სიმღერის პირველი ლედი) მე-20 საუკუნის ერთ-ერთი უმნიშვნელოვანესი ჯაზის მომღერალი, ცამეტი [[გრემი|გრემის]] მფლობელი, ეროვნული ხელოვნების მედლით დაჯილდოებული პრეზიდენტ რეიგანის მიერ, და თავისუფლების საპრეზიდენტო მედლით - პრეზიდენტ ბუში უფროსის მიერ. სამ-ოქტავიანი ვოკალური დიაპაზონით დაჯილდოებული ის გამოირჩეოდა ტონალობის სიწმინდით, თითქმის შეუმცდარი ფრაზითა და ინტონაციით და განუმეორებელი იმპროვიზაციის შესაძლებლობით.

დაიბადა ნიუპორტ-ნიუსში, [[ვირჯინია]], [[აშშ]] [[1917]] წლის აპრილში; გაიზარდა იონკერში, [[ნიუ-იორკი]]. გულის შეტევით 38 წლის ასაკში დედის უეცარი გარდაცვალებისა, ხოლო მამის ბავშვის დაბადებისთანავე გაუჩინარებით, 14 წლის ასაკში დაობლდა.

==ისტორია==
ელლამ სასიმღერო დებიუტი 16 წლის ასაკში [[1934]] წელს მოახდინა აპოლონის თეატრში [[ჰარლემი|ჰარლემში]], [[ნიუ-იორკი]], იმ დროს ცნობილ ერთ-ერთ ადრეულ “მოყვარულთა ღამეების” კონკურსზე. თავდაპირველად მიზნად დასახული ჰქონდა სცენაზე საცეკვაოდ ასვლა, თუმცა “ედვარდსის დების” (ადგილობრივი საცეკვაო დუეტი) გამოწვევით სიმღერა გადაწყვიტა. იმ ღამით კონკურსზე მან გაიმარჯვა, რითაც წარმატება მოიხვეჭა თავისთვისაც და აპოლონის თეატრისთვისაც. ელლა იმ ღამეს შენიშნა [[ალი, ბარდუ|ბარდუ ალიმ]] [[ვები, ჩიკ|ჩიკ ვების]] ბენდიდან, რომელმაც ვები დაიყოლია ელლა დაექირავებინა. ელლა იწყებს სიმღერას ვების ორკესტრში [[1935]] წელს, ჰარლემის სავოის საბანკეტო დარბაზში. ელას რამდენიმე ჰიტ-სიმღერა აქვს ჩაწერილი მათთან, მათ შორის “(If You Can't Sing It), You'll Have to Swing It (Mr. Paganini)", თუმცა წარმატება საყმაწვილო ლექსის "A Tisket A Tasket" მისეულმა ინტერპრეტაციამ მოუტანა.

[[სურათი:Ellafitzgerald.jpg|thumb|180px|left|კარლ ვან ვეხტენის ფოტო, 1940]] [[1939]] წელს ჩიკ ვების გარდაცვალების შემდეგ, ბენდმა ტურები გააგრძელა ახალი სახელით “ელლა ფიცჯერალდი და მისი განთქმული ორკესტრი”.

ელლამ სოლო კარიერა [[1941]] წლიდან დაიწყო. დაიწყო რა [[სვინგი|სვინგის]] მომღერლობით იგი რეპერტუარს სწრაფად ამრავალფეროვნებს და მოგვიანებით [[ბლიუზი|ბლიუზს]], [[ბოსა-ნოვა|ბოსა-ნოვას]], [[სამბა|სამბას]], [[გოსპელი|გოსპელს]], [[კალიფსო|კალიფსოსა]] და საშობაო სიმღერებს ასრულებს. მისი გვიანდელი კონცერტები მდიდრდება სხვა მომღერალთა ბრწყინვალე იუმორისტული იმიტაციებით. კერძოდ, მას შეეძლო [[მონრო, მერლინ|მერლინ მონროსა]] და [[არმსტრონგი, ლუის|ლუის არმსტრონგის]] ხმისა და ტიპიური ჟესტების საკმაოდ ზუსტი იმიტაცია.

[[1955]] წელს დეკკას ჩამწერი სტუდიის დატოვების შემდეგ, მისი მენეჯერი, ნორმან ფრანზი მის გარშემო ქმნის ჯაზის ჩამწერ კომპანიას, [[ვერვი]].

რვა სიმღერათა კრებული, რომელიც ელლამ ვერვისთვის ჩაწერა არარეგულარული ინტერვალებით 1956-64 წლებში წარმოადგენს მის კრიტიკოსთა მიერ ყველაზე წარმატებულად შეფასებულ ნამუშევრებს, და შესაძლოა მის ყველაზე მნიშვნელოვან შენატანსაც კი ამერიკული კულტურისთვის. სწორედ ეს სიმღერები წარმოადგენს “დიდ ამერიკულ სიმღერათა კრებულის” უმნიშვნელოვანეს ნაწილს.

ეს რვა ალბომია:
*სიმღერები კოულ პორტერის სიმღერათა კრებულიდან (1956) (ბადი ბრეგმანი)
*სიმღერები როჯერსისა და ჰარტის წიმღერათა კრებულიდან (1956) (ბრეგმანი)
*სიმღერები დუკ ელინგტონის სიმღერათა კრებულიდან (1957) (დუკ ელინგტონი)
*სიმღერები ირვინ ბერლინის სიმრერათა კრებულიდან (1958) (პოლ ვესტონი)
*სიმღერები ჯორჯ და ირა გერშვინის სიმრერათა კრებულიდან (1959) (ნელსონ რიდლი)
*სიმღერები ჰარლოდ არლენის წიმღერათა კრებულიდან (1961) (ბილი მეი)
*სიმღერები ჯერომ კერნის სიმღერათა კრებულიდან (1963) (რიდლი)
*სიმღერები ჯონი მერსერის სიმღერათა კრებულიდან (1964) (რიდლი)

ფრჩხილებში მოცემულია ორგანიზატორთა სახელი.

[[ნიუ-იორკ თაიმზი|ნიუ-იორკ თაიმზის]] კოლუმნისტი ფრანკ რიჩი წერდა ელლას გარდაცვალებიდან რამდენიმე დღეში, რომ სიმღერათა კრებულების სერიაში, ელლამ შეასრულა ისეთივე ექსტრაორდინალური კულტურული გადაცვლა, როგორც ეს [[პრესლი, ელვის|ელვისის]] თეთრი და აფრიკულ-ამერიკული სოულის თანამედროვე ინტეგრაცია იყო. ეს შავი ქალი პოპულარიზებას უკეთებდა ქალაქურ სიმღერებს ხშირად დაწერილს იმიგრანტი ებრაელების მიერ და ძირითადად შესრულებულს თეთრი ქრისტიანების აუდიენციისთვის.

ელლას ასევე ჩაწერილი აქვს ალბომები ექსკლუზიურად მიძღვნილი პორტერისა და გერშვინის სიმღერებისთვის [[1972]] და [[1983]] წლებში, სახელწოდებით 'Ella Loves Cole' და 'Nice Work If You Can Get It'. მოგვიანებით მან ჩაწერა კიდევ ერთი კოლექცია 'Ella Abraça Jobim', რომელშიც [[ჯობიმი, ანტონიო კარლოს|ანტონიო კარლოს ჯობიმის]] სიმღერებია გაჟღერებული.

==თანამშრომლობა ჯაზის სხვა შემსრულებლებთან==
ელლას ყველაზე წარმატებული თანამშრომლობა ლუის არმსტრონგთან, გიტარისტ ჯო პასთან და ბენდის ლიდერ კონტ ბასსა და დუკ ელინგტონთან იყო.

*ელლა წერს სამ ვერვის სტუდიო ალბომს არმსტრონგთან, ორ ალბომს “ელლა და ლუისი” (1956) და “ელლა და ლუისი ისევ” (1957), და მესამე ალბომი გერშვინის მიუზიკლიდან “პორგი და ბესი”. ელლას არმსტრონგთან კიდევ რამდენიმე სინგლი აქვს ჩაწერილი დეკასთვის ადრეულ 1950-იანებში.
*ელლას ხშირად კვინტესსენციურ სვინგის მომღერალს უწოდებენ და გასაკვირი არაა, რომ მისი თანამშრომლობა კონტ ბასისთან ძალზე მნიშვნელოვანია. მათი ერთობლივი ალბომი „ელლა და ბასი“ (1963) ითვლება ელლას ერთ-ერთ საუკეთესო ჩანაწერად. ბასის ბენდის სრული სვინგი და ახალგაზრდა [[ჯონსი, ქუინსი|ქუინსი ჯონსის]] არანჟირება წარმატებული გადახრა აღმოჩნდა ელლასეულ „სიმღერათა კრებულების“ ჩანაწერებისა და ამ პერიოდში მისი მუდმივი ტურებისგან. ელლა და ბასი მოგვიანებით ისევ ხვდებიან ერთმანეთს და 1979 წელს ალბომებს "Digital III at Montreux", "A Classy Pair" და "A Perfect Match" სწერენ. 
*ელლა და [[პასი, ჯო|ჯო პასი]] ოთხ ალბომს სწერენ ერთად ელას კარიერის ბოლოს. ელლამ ჩაწერა რამდენიმე ალბომი ფორტეპიანოს აკომპანემენტით, თუმცა მისთვის საუკეთესო მელოდიური თანმხლები გიტარა უფრო აღმოჩნდა. ელლა და პასი ერთად გამოდიან ალბომებში "Take Love Easy" (1973), "Easy Living" (1986), "Speak Love" (1983) და "Fitzgerald and Pass... Again" (1976).
*ელლა და [[ელინგტონი, დუკ|დუკ ელინგტონი]] ორ ცოცხალ ალბომსა და ორ სტუდიურ ალბომს სწერენ ერთობლივად. მისი "Sings the Duke Ellington Songbook" ელინგტონის ოჯახს დიდ ამერიკულ სიმღერათა კრებულში სწერს, ხოლო 1960-იანებში ელლა და დუკი ერთმანეთს ჯერ კოტ დ’აზურში 1966 წლის ალბომის „ელლა და დუკი კოტ დ’აზურში“, ხოლო 1966 წელს შვედეთში სტოკჰოლმის კონცერტზე ჰვდებიან. მათი 1965 წლის ალბომი „Ella at Duke's Place“ ასევე საკმაოდ კარგად იქნა მიღებული. 

ელლას თანმხლებ შემსრულებლებად რამდენიმე სახელგანთქმული ჯაზური მუსიკოსი და სოლოისტი ჰყავდა მისი ხანგრძლივი კარიერის განმავლობაში. როი ელდრიჯი და დიზი გილესპი (საყვირები), ჰერბ ელისი (გიტარისტი) და პიანისტები ტომი ფლანაგანი, ოსკარ პეტერსონი, ოუ ლევი და პოლ სმითი - ყველა მუშაობდა ელლასთან ძირითადად ცოცხალი შესრულებით.

[[სურათი:Frankella2.jpg|thumb|left|250px|ფრენკი და ელლა, სატელევიზიო შოუში "თაიმექს სპეშიალ" (1958)]] შესაძლოა ელლას ყველაზე წარმატებული თანამშრომლობა (პოპულარული მუსიკის მხრივ) მისი [[სინატრა, ფრენკ|ფრენკ სინატრასთან]] სტუდიო ალბომია. სამწუხაროდ ელლა და ფრანკს ერთდროულად სცენაზე გამოჩენა ხშირად არ მოუწიათ, თუმცა რამდენიმე მათგანი განსაკუთრებით აღსანიშნავია: სპეციალური სატელევიზიო ჩართვა 1958 და 1959 წლებში, და ისევ 1967 წელს, ამ შოუში ანტონიო კარლოს ჯობიმიც მონაწილეობდა. ელლას გამოჩენა სინტრასთან და კონტ ბასისთან 1974 წლის ივნისში კონცერტთა სერიაში ცეზარის სასახლეში, [[ლას-ვეგასი]], სინატრას სცანაზე დაბრუნების მნიშვნელოვანი წამახალისებელი ფაქტორი იყო 1970-იანებში მის მიერ თვითგამოცხადებული კარიერიდან წასვლის გადაწყვეტილების გადათქმისთვის. კონცერტთა სერიას უდიდესი წარმატება ხვდა წილად და იმავე წლის სექტემბერში მათ [[ბროდვეი|ბროდვეიზე]] ორი კვირის განმავლობაში $1.000.000 შემოსავალი მოუტანა.

==სატელევიზიო გამოჩენები==
ელლა ფიცჯერალდი პეგი ლის გვერდით ჩნდება, როგორც მსახიობი და მომღერალი ჯეკ ვების ჯაზის ფილმში „პიტ კელის ბლუზი“. ის ასევე ჩნდება აბოტისა და კოსტელოს ფილმში Ride 'Em Cowboy, 1958 წელს ფილმში „სენტ-ლუისის ბლუზი“ და 1960 წელს Let No Man Write My Epitaph. 1980 წელს ხანმოკლედ გაიელვა სატელევიზიო დრამაში "The White Shadow".

==პირადი ცხოვრება==
ელლამ ორჯერ იქორწინა, თუმცა არსებობს საბუთები, რომელიც მის მესამე ქონწინებაზე მეტყველებს. 1941 წელს ის მიჰყვება ბენი კორნეგეის, რომელიც შემდგომში ნარკოტიკებით ვაჭრობისთვის დააპატიმრეს. ქორწინება სწრაფად იქნა ანულირებული. მეორედ ელლა 1947 წელს ქორწინდება ცნობილ ბასისტ რეი ბრაუნზე. ერთად მათ იშვილეს ელლას ნახევარ-დის ახალშობილი, რომელსაც მათ რეი ბრაუნ ჯუნიორი დაარქვეს. ელლა და ბრაუნი 1952 წელს განქორწინდენ შესაძლოა დატვირთული კარიერის ზეწოლის გამო.

1957 წლის ივლისში როიტერსი იტყობინებოდა რომ ელლა მალულად დაქორწინდა თორ ეინარ ლარსენზე, ახალგაზრდა ნორვეგიელზე ოსლოდან. ელლამ ბინაც კი შეიძინა ოსლოში, თუმცა ეს თავგადასავალი იმით დამთავრდა, რომ შვედეთის სასამართლომ ლარსენს ხუთი თვით მძიმე გამასწორებელი შრომა მიუსაჯა ყოფილი მეუღლისთვის ფულის მოპარვის ბრალდების დადასტურების გამო.

დიაბეტისგან უკვე დაბრმავებულს 1993 წელს ელლას ორივე ფეხის ამპუტაცია ჩაუტარდა. [[1996]] წელს იგი გარდაიცვალა ბევერლი ჰილსში, [[კალიფორნია]], 79 წლის ასაკში. დაკრძალულია ინგლვუდის პარკის სასაფლაოზე, ინგლვუდი, კალიფორნია. ელლას მრავალი ჯილდოს, პირადი ნივთისა და დოკუმენტების ნაწილი საჩუქრად გადაეცა სმითსონიანის ინსტიტუტს.

==ალბომები==


სტატია დამუშავების პროცესშია.


[[კატეგორია:ჯაზის შემსრულებლები]]

[[da:Ella Fitzgerald]]
[[de:Ella Fitzgerald]]
[[en:Ella Fitzgerald]]
[[es:Ella Fitzgerald]]
[[fr:Ella Fitzgerald]]
[[fy:Ella Fitzgerald]]
[[hr:Ella Fitzgerald]]
[[hu:Ella Fitzgerald]]
[[it:Ella Fitzgerald]]
[[nl:Ella Fitzgerald]]
[[no:Ella Fitzgerald]]
[[pl:Ella Fitzgerald]]
[[pt:Ella Fitzgerald]]
[[ro:Ella Fitzgerald]]
[[sv:Ella Fitzgerald]]
