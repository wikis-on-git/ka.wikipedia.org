[[სურათი:IBM_logo.svg|thumb|right|200px|კორპორაცია IBM–ის ლოგოტიპი]]
'''აი–ბი–ემი''' (IBM) კომპიუტერული ტექნიკისა და პროგრამული უზრუნველყოფის მწარმოებელი ერთ–ერთი უმსხვილესი კორპორაცია მსოფლიოში. დაარსდა [[1911]] წელს. ამჟამად შტაბ–ბინა განლაგებულია ქალაქ არმონკში ([[ნიუ-იორკი (შტატი)|ნიუ–იორკის]] შტატი). კომპანიის თანამშრომლები ატარებენ ცისფერ უნიფორმას, რის გამოც კომპანიას ხშირად "ცისფერ გიგანტს" უწოდებენ.

== შექმნის ისტორია ==
კომპანიის შექმნის ისტორია უკავშირდება გერმანელ იმიგრანტ [[ჰოლერიტი, ჰერმან|ჰერმან ჰოლერიტს]], რომელმაც [[1888]] წელს შექმნა პირველი ელექტრო–მექანიკური გამომთვლელი მანქანა, ტაბულატორი. გამოგონებამ იმდენად დიდი პოპულარობა ჰპოვა, რომ 1896 წელს ჰოლერიტმა დააარსა კომპანია სახელწოდებით Tabulating Machine Co. 1911 წლის 15 ივნისს კომპანია გაერთიანდა ორ ფირმასთან, რომლებიც ასევე მუშაობდნენ მონაცემების დამუშავების ავტომატიზაციის მიმართულებით. გაერთიანების შედეგად შეიქმნა კომპანია Computing Tabulating Recording (CTR), რომელმაც [[1924]] წელს მიიღო საბოლოო სახელწოდება International Business Machines (IBM). 1944 წლის თებერვალში, [[ჰარვარდის უნივერსიტეტი|ჰარვარდის უნივერსიტეტის]] პროფესორ [[ეიკენი, ჰოვარდ|ჰოვარდ ეიკენის]] მეთაურობით, შეიქმნა კომპანიის პირველი ელექტრო–გამომთვლელი მანქანა "მარკ–1". 1946 წელს კომპანიამ წარმოადგინა პირველი კომერციული ელექტრო–გამომთვლელი მანქანა – IBM 603 Multiplier. 1952 წელს შემუშავებელ იქნა ახალი ტექნოლოგია, რის საფუძველზეც მანქანების გამოთვლის სიჩქარემ მიაღწია საოცარ მაჩვენებელს – 17 ათასი ოპერაცია წამში. ახალი ტექნოლოგიის გამოყენებით, 1954 წელს შეიქმნა კომპიუტერი NORC, რომელიც იმავ წელს საზღვაო არტილერიისათვის შეისყიდა აშშ–ს მთავრობამ. 

== ახალი ერა ==
ტრანზისტორების შექმნასთან ერთად, ლამპებზე მომუშავე კომპიუტერები მორალურად მოძველდნენ, ამიტომ 1959 წელს IBM ქმნის პირველ ტრანზისტორულ [[მეინფრეიმი|მეინფრეიმს]], რომელიც ასრულებდა 229 ათას ოპერაციას წამში. მსგავსი მანქანების საშუალებით, აშშ–ს საჰაერო ძალებმა შესძლეს შეექმნათ ბალისტიკური რაკეტების თავდასხმისაგან თავდასაცავი სისტემა. ამავე მანქანების გამოყენებით, ამერიკულმა ავიაკომპანიამ SABRE, პირველად მსოფლიოში დანერგა ავიაბილეთების დაჯავშნისა და გაყიდვის ავტომატიზირებული სისტემა. 1980 წელს IBM–ის ხელმძღვანელობამ მიიღო რევოლუციური გადაწყვეტილება, შეექმნათ პერსონალური კომპიუტერი. მისი შექმნის დროს, გამოყენებული იყო ეგრეთწოდებული ღია არქიტექტურის პრინციპი, რაც იძლეოდა კომპიუტერის შემდგომი მოდერნიზაციის საშუალებას ახალი ნაწილების გამოყენებით. კომპანიამ თავისი პირმშოს შესაქმნელად გამოიყენა [[ინტელი|ინტელის]] მიკროპროცესორები, ხოლო პროგრამულად კომპიუტერებს უზრუნველყოფდა კომპანია [[მაიკროსოფტი]]. 1981 წელს მსოფლიოს მოევლინა პირველი IBM PC [[პერსონალური კომპიუტერი|პერსონალური კომპიუტერი]]. დღესდღეობით კომპანია ინარჩუნებს მსოფლიო ლიდერის სტატუსს კომპიუტერულ სამყაროში. 2005 წლის მონაცემებით, კორპორაციის წლიურმა ბრუნვამ 91 მილიარდ აშშ დოლარს გადააჭარბა.

== პროგრამული უზრუნველყოფა ==
* ოპერაციული სისტემები OS/400, z/OS, PC-DOS, OS/2 და AIX
* ფაილური სისტემები HPFS, CFS, JFS, JFS2
* მონაცემთა ბაზები DB2
* Lotus Domino
* საოფისე პაკეტი Lotus SmartSuite.
* კომპიუტერული მოდელირების საშუალებები IBM Rational.
* IBM WebSphere.
* კომპილატორები VisualAge C++, VisualAge Smalltalk

== კომპიუტერები და მოწყობილობები ==
* hi-end კლასის სერვერები
* მონაცემთა შენახვის ქსელები
* ThinkPad სერიის ნოუთბუკები. 2004 წლის დეკემბერში ქვეგანყოფილება შეისყიდა ჩინურმა კომპანიამ [[ლენოვო|ლენოვომ]] (Lenovo Group)
* სპეციალიზირებული [[სუპერკომპიუტერი|სუპერკომპიუტერები]] Deep Blue, Blue Gene
* მეინფრეიმები System/360, System/370, System/390
* შეიმუშავა Playstation 3 — Cell და Xbox 360 — Xenon–ის ცენტრალური პროცესორების არქიტექტურა

==რესურსები ინტერნეტში==
*[http://www.ibm.com კომპანიის ოფიციალური საიტი]
*[http://www.ibm.com/software/ IBM–ის პროგრამული უზრუნველყოფა]
*[http://www.research.ibm.com/deepblue/ Deep Blue]
*[http://www.research.ibm.com/bluegene/ Blue Gene]

[[კატეგორია:ამერიკული კომპანიები]]

[[ar:آي بي إم]]
[[ast:IBM]]
[[bs:IBM]]
[[ca:IBM]]
[[cs:IBM]]
[[da:IBM]]
[[de:IBM]]
[[en:IBM]]
[[eo:IBM]]
[[es:IBM]]
[[fa:آی‌بی‌ام]]
[[fi:IBM]]
[[fr:International Business Machines Corporation]]
[[ga:International Business Machines]]
[[gl:IBM]]
[[he:יבמ]]
[[hr:IBM]]
[[hu:IBM]]
[[id:IBM]]
[[it:IBM]]
[[ja:IBM]]
[[ko:아이비엠]]
[[la:IBM]]
[[lt:International Business Machines]]
[[nl:IBM]]
[[no:International Business Machines]]
[[pl:IBM]]
[[pt:IBM]]
[[ro:IBM]]
[[ru:IBM]]
[[simple:IBM]]
[[sk:IBM]]
[[sl:IBM]]
[[sr:IBM]]
[[sv:IBM]]
[[th:ไอบีเอ็ม]]
[[tr:International Business Machines]]
[[yi:איי.בי.עם.]]
[[zh:IBM]]
