'''რიონი''' - [[მდინარე]] დასავლეთ [[საქართველო|საქართველოში]]. ძველად ცნობილი იყო ”ფაზისის” სახელით. პირველად მოხსენიებულია [[ჰესიოდე|ჰესიოდეს]] ”თეოგონიაში”, შემდეგ [[აპოლონიოს როდოსელი|აპოლონიოს როდოსელის]] ”არგონავტიკაში”, [[ვერგილიუსი|ვერგილიუსის]] ”გეორგიკაში” და ანტიკური სამყაროს სხვა ცნობილ ავტორებთან.  

	
სათავეს იღებს [[კავკასიონი|კავკასიონის]] მთავარი წყალგამყოფის სამხრეთ კალთებზე მყინვარებიდან. ზემოწელში მიედინება ვიწრო ღრმა ხეობაში, [[ლეჩხუმის ქედი|ლეჩხუმისა]] და [[რაჭის ქედი|რაჭის]] ქედებს შორის - ვრცელ დაბლობზე, შემდეგ ისევ ვიწრო ხეობაში, [[ქუთაისი|ქუთაისის]] ქვემოთ გადის [[კოლხეთის დაბლობი|კოლხეთის დაბლობზე]], სადაც იყოფა ტოტებად. რიონის კალაპოტი ოდნავ შემაღლებულია მიმდებარე დაბლობთან და მნიშვნელოვნად მიხვეულ-მოხვეული, [[შავი ზღვა|შავ ზღვასთან]] შერთვისას ქმნის დელტას. რიონის სიგრძე 327 კმ-ია, აუზის ფართობი - 13400 კვ.კმ, წყლის ხარჯი შესართავთან - 405 კუბ.მ/წმ. წყლის ძირითადი ნაკადი (90%) შავ ზღვაში ჩაედინება არხის მეშვეობით, რომელიც აშენდა 1939 წელს ქალაქ ფოთის წყალდიდობებისაგნ დასაცავად. მდინარის კვება შერეულია: ძირითადად საზრდოობს წვიმებით, ზემოწელში - მყინვარის წყლებით.
	

რიონზე აგებულია გუმათის და რიონის ჰესები, სანაოსნოა შესართავიდან 95 კმ-ზე, გამოიყენება სარწყავად. რიონის ხეობის გასწვრივ ზემოწელში გადის [[ოსეთის სამხედრო გზა]]. მდინარე რიონზე მდებარეობს ქალაქები: [[ონი]], [[ქუთაისი]], [[ფოთი]].

	
[[კატეგორია:საქართველოს მდინარეები]]

[[bg:&#1056;&#1080;&#1086;&#1085;&#1080;]]
[[de:Rioni]]
[[en:Rioni River]]
