'''არისიმა ტაკეო''' (* [[4 მარტი]], [[1878]] ― † [[9 ივნისი]], [[1923]]), [[იაპონელები|იაპონელი]] მწერალი. წარმოშობით არისტოკრატი. გატაცებული იყო ძენბუდიზმით, შემდეგ - [[ქრისტიანობა|ქრისტიანობითა]] და ტოლსტოის მოძღვრებით. გაეცნო [[კროპოტკინი, პიოტრ|კროპოტკინის]], [[კაუცკი, კარლ|კაუცკის]], [[ენგელსი, ფრიდრიხ|ენგელსის]] შრომებს. სიცოცხლის მიწურულში ამტკიცებდა სოციალისტური რევოლუციის გარდაუვალობას. [[1922]] თავისი მიწები გლეხებს დაურიგა. [[1923]] თავი მოიკლა. მისი ნაწარმოებებია რომანი "ქალი" ([[1913]]-[[1919]]) და ნოველა "კაენის შთამომავალი" ([[1917]]). არისიმა ტაკეოს შემოქმედების მთავარი თემაა საზოგადოებისაგან გარიყული ამაყი ადამიანის ცხოვრება. მისი განდგომილი გმირების ამბოხი მარტოკაცის უნაყოფო პროტესტია. ბოლო წლებში დიდ ყურადღებას უთმობდა პუბლიცისტიკას. 

[[კატეგორია:იაპონელები]]
[[კატეგორია:დაბადებული 1878]]
[[კატეგორია:გარდაცვლილი 1923]]
[[en:Arishima Takeo]]
[[ja:有島武郎]]
