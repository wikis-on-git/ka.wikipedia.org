'''თრიალეთი''' [[საქართველო|საქართველოს]] ისტორიულ-გეოგრაფიული მხარეა, [[ქვემო ქართლი|ქვემო ქართლის]] ნაწილი. წყაროებში პირველად მოიხსენიება [[I]] საუკუნეში. მოიცავდა მდინარე [[ქცია|ქციის]] ზემო წელსა და [[შავწყაროსწყალი|შავწყაროსწყლის]] ხეობებს. სხვადასხვა პერიოდებში შედიოდა სხვადასხვა პოლიტიკური ერთეულების ([[სამშვილდის საერისთავო|სამშვილდის]] და [[კლდეკარის საერისთავო|კლდეკარის]] საერისთავოები, [[თბილისის საამირო]] და სხვა) შემადგენლობაში.  [[XIII]] ს-დან მოყოლებული თანდათან დაიცალა მკვიდრი მოსახლეობისაგან. [[XIX]] ს-ში მათ ადგილზე [[თურქეთი|თურქეთიდან]] დევნილი [[სომხები|სომხური]] და [[ბერძნები|ბერძნული]] მოსახლეობა მოვიდა. თანამედროვ ე შინაარსით ტერმინი “თრიალეთი” გულისხმობს [[ქვემო ქართლის მხარე|ქვემო ქართლის მხარის]] [[წალკის რაიონი|წალკის რაიონის]] ტერიტორიას.

[[კატეგორია:საქართველოს ისტორიულ-გეოგრაფიული მხარეები]]
