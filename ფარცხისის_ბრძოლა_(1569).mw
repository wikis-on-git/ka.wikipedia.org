'''ფარცხისის ბრძოლა 1569''', ბრძოლა ქართველთა და ყიზილბაშთა ლაშქარს შორის. ირანის შაჰმა [[განჯა|განჯაში]] შაქისა და ყარაბაღის ლაშქარი შეკრიკა, დაიქირავა საშამხლოს რაზმები და საქართველოში გაგზავნა [[ქართლის სამეფო|ქართლის]] მეფის [[სიმონ I|სიმონ I-ის]] წინააღმდეგ. მოღალატე აზნაური კახაბერ ყორღანაშვილი მიეგება მტერს გზაზე და მეგზურად წაუძღა. ბრძოლა გაიმართა [[ფარცხისი|სოფ. ფარცხისთან]] (ახლანდელი [[თეთრი წყაროს რაიონი]]). მიუხედავად მტრის სიჭარბისა, ქართველებმა მედგრად შეუტიეს და უკუაქციეს იგი.

გაქცეულ ყიზილბაშებს მეფე სიმონი ფეხდაფეხ მიჰყვა და თანამებრძოლთა მცირე ჯგუფით ქართველთა ძირითად ნაწილს საკმაოდ დაშორდა. მტრის გარემოცვაში დარჩენილი მეფე ერთ-ერთმა მოღალატემ შუბის კვრით ცხენიდან ჩამოაგდო. უთანასწორი ბრძოლაში მეფის თანამებრძოლები ერთიანად დახოცეს, ხოლო თვით სიმონი დაატყვევეს და ირანში გაგზავნეს, სადაც მან 1578-მდე დაჰყო ტყვეობაში.



[[კატეგორია:საქართველოს ბრძოლები]]
