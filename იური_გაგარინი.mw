[[სურათი:Yuri Gagarin official portrait.jpg|thumb|right|გაგარინი, იური]]
'''გაგარინი, იური''' ალექსის ძე ([[რუსული ენა|რუს.]]Гагарин, Юрий Алексеевич) (* [[9 მარტი]], [[1934]], სოფ. [[კლეშინო]], [[გჟატსკის რაიონი]], [[სმოლენსკის ოლქი]] ― † [[27 მარტი]], [[1968]], სოფ.ნოვოსიოლოვოსთან), [[რუსები|რუსი]] კოსმონავტი მფრინავი, პირველი ადამიანი, რომელიც კოსმოსში გაფრინდა. პოლკოვნიკი, საბჭოთა კავშირის გმირი ([[14 აპრილი]], [[1961]]), სკკპ წევრი [[1960]]-იდან. დაიბადა კოლმეურნის ოჯახში. [[1951]] წელს წარჩინებით დაამთავრა სახელოსნო სასწავლებელი და მუშა ახალგაზრდობის სკოლა, [[1955]] [[სარატოვი|სარატოვის]] ინდუსტრიული ტექნიკუმი. ამ ტექნიკუმში სწავლისას გადადგა პირველი ნაბიჟები ავიაციაში. [[1957]] დაამთავრა მფრინავთა [[ჩკალოვი, ვალერი|ჩკალოვის]] I სამხედრო-საავიაციო სასწავლებელი და მსახურობდა წითელდროშოვანი ჩრდილოეთის ფლოტის გამანადგურებელი ავიაციის ნაწილებში. [[1960]] წელს გაგარინი, როგორც ერთ-ერთი ყველაზე ნიჭიერი და მამაცი გამანადგურებელი მფრინავი, ჩაირიცხა კოსმონავტთა რაზმში. [[1968]] წლის თებერვალში წარჩინებით დაამთავრა [[ჟუკოვსკი, ნიკოლოზ|ნ. ჟუკოვსკის]] სახელობის სამხედრო-საჰაერო აკადემია მოსკოვში.

[[1961]] წლის 12 აპრილს გაგარინი მსოფლიოში პირველი გაფრინდა დედამიწისახლო კოსმოსურ სივრცეში კოსმოსური ხომალდ-თანამგზავრ "ვოსტოკით" და 1 სთ და 48 წთ-ში დედამიწას შემოუარა. გაფრენის წარმატებით დასრულების შემდეგ გაგარინი სრულყოფდა თავის ოსტატობას, ასწავლიდა და ავარჯიშებდა კოსმონავტებს, ხელმძღვანელობდა კოსმოსურ ხომალდების ფრენას, ამავე დროს ეწეოდა დიდ საზოგადოებრივ-პოლიტიკურ მუშაობას. იყო სსრკ VI-VII მოწვევების უმაღლესი საბჭოს დეპუტატი, საკავშირო ალკკ ცკ-ის წევრი, [[1966]]-იდან ასტრონავტიკისა და კოსმოსური სივრცის კვლევის საერთაშორისო აკადემიის საპატიო წევრი. დაჯილდოებულია [[ლენინის ორდენი | ლენინის ორდენითა]] და ბევრი უცხოური სახელმწიფო უმაღლესი ორდენებით.

ტრაგიკულად დაიღუპა საწვრთნელი ფრენის დროს ვლადიმირის ოლქის სოფ. [[ნოვოსიოლოვო |ნოვოსიოლოვოსთან]]. დასაფლავებულია მოსკოვში, წითელ მოედანზე. მისი ხსოვნის უკვდავსაყოფად სმოლენსკის ოლქის ქ. გჟატსკს დაერქვა ქ. გაგარინი და სმოლენსკის ოლქის გჟატსკის რაიონს გაგარინის რაიონი. ი. ა. გაგარინის სახელი მიეკუთვანა წითელდროშოვან კუტუზოვის ორდენოსან სამხედრო-საავიაციო აკადემიას მონინოში. გაგარინის სახელი ეწოდა მთვარის ერთ-ერთ კრატერს, აგრეთვე ერთ-ერთ მცირე ცთომილს.

[[1968]] წელს ავიაციის საერთაშორისო ფედერაციამ (ფაი) დააწესა ი. გაგარინის სახელობის ოქროს მედალი.

[[კატეგორია:რუსები]]
[[კატეგორია:დაბადებული  1934]]
[[კატეგორია:გარდაცვლილი  1968]]

[[ar:يوري جاجارين]]
[[bg:Юрий Гагарин]]
[[ca:Iuri Gagarin]]
[[cs:Jurij Gagarin]]
[[da:Jurij Gagarin]]
[[de:Juri Alexejewitsch Gagarin]]
[[el:Γιούρι Γκαγκάριν]]
[[en:Yuri Gagarin]]
[[eo:Jurij Gagarin]]
[[es:Yuri Gagarin]]
[[et:Juri Gagarin]]
[[fa:یوری گاگارین]]
[[fi:Juri Gagarin]]
[[fr:Youri Gagarine]]
[[he:יורי גגארין]]
[[hr:Jurij Gagarin]]
[[hu:Jurij Alekszejevics Gagarin]]
[[id:Yuri Gagarin]]
[[it:Jurij Gagarin]]
[[ja:ユーリイ・ガガーリン]]
[[ko:유리 가가린]]
[[lt:Jurijus Gagarinas]]
[[nl:Joeri Gagarin]]
[[no:Jurij Gagarin]]
[[pl:Jurij Gagarin]]
[[pt:Iuri Alieksieievitch Gagarin]]
[[ru:Гагарин, Юрий Алексеевич]]
[[scn:Yuri Gagarin]]
[[simple:Yuri Gagarin]]
[[sk:Jurij Alexejevič Gagarin]]
[[sl:Jurij Aleksejevič Gagarin]]
[[sr:Јуриј Алексејевич Гагарин]]
[[sv:Jurij Gagarin]]
[[th:ยูริ กาการิน]]
[[tr:Yuri Gagarin]]
[[uk:Гагарін Юрій Олексійович]]
[[vi:Yuri Gagarin]]
[[zh:尤里·加加林]]
