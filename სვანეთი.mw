[[სურათი:Svaneti.jpg|thumb|right|300px|ზემო სვანეთი]]
'''სვანეთი''' [[საქართველო|საქართველოს]] ისტორიულ-გეოგრაფიული მხარეა. იგი მოიცავს [[კავკასიონი|კავკასიონის]] ქედის სამხრეთ კალთებს და მდინარეების [[ენგური|ენგურისა]] და [[ცხენისწყალი|ცხენისწყლის]] ზემოწელს. ისტორიულ სვანეთში შედიოდა აგრეთვე ე.წ. [[აფხაზეთი|აფხაზეთის]] სვანეთი (მდინარე კოდორის ზედა ნაწილი), [[სამეგრელო|სამეგრელოს]], [[რაჭა|ზემო რაჭისა]] და [[ლეჩხუმი|ლეჩხუმის]] მოსაზღვრე რეგიონები.


ადრინდელ საუკუნეებში სვანეთი [[კოლხეთის სამეფო|კოლხეთის სამეფოს]] შემადგენელი ნაწილი იყო, შემდეგ [[ეგრისის სამეფო|ეგრისის სამეფოსი]]. [[XI]]-[[XV]] სს-ში ერთიანი საქართველოს საერისთავო იყო. როდესაც საქართველო დაიშალა სამეფო-სამთავროებად, სვანეთიც რამდენიმე ნაწილად გაიყო: თავისუფალ, სადადეშქელიანო და სადადიანო სვანეთად.


ამჟამად სვანეთი ორ ნაწილად იყოფა, ზემო და ქვემო სვანეთად. მათ ჰყოფს მაღალი სვანეთის ქედი ლატფარის ზეკარით. ზემო სვანეთი შეიცავს მდინარე ენგურის ხეობას სათავიდან სამეგრელოს საზღვრამდე, ხოლო ქვემო სვანეთი - ცხენისწყლის ხეობას სათავიდან მურის ხიდამდე (ქ. [[ცაგერი|ცაგერის]] სიახლოვეს).


თანამედროვე ადმინისტრაციულ-ტერიტორიული დაყოფით ზემო სვანეთი შედის [[სამეგრელო-ზემო სვანეთის მხარე|სამეგრელო-ზემო სვანეთის მხარის]] [[მესტიის რაიონი|მესტიის რაიონში]], ქვემო სვანეთი - [[რაჭა-ლეჩხუმი-ქვემო სვანეთის მხარე|რაჭა-ლეჩხუმი-ქვემო სვანეთის მხარის]] [[ლენტეხის რაიონი|ლენტეხის რაიონში]]. სვანეთის მოსახლეობის აბსოლუტური უმრავლესობა [[ქართველები|ქართველია]], კერძოდ მათი ეთნოგრაფიული ჯგუფი - [[სვანები]].

[[კატეგორია:საქართველოს ისტორიულ-გეოგრაფიული მხარეები]]
[[en:Svaneti]]
