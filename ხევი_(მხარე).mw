'''ხევი''' [[საქართველო|საქართველოს]] ისტორიულ-გეოგრაფიული მხარეა. იგი მდებარეობს [[კავკასიონი|კავკასიონის]] ჩრდილო ფერდობზე [[თერგი|თერგის]] აუზში და მოიცავს თრუსოს, ბაიდარის, სნოსწყლის და დარიალის ხეობებს. აღმოსავლეთით მას ესაზღვრება [[ხევსურეთი]], სამხრეთით - [[მთიულეთი]], ჩრდილოეთით - [[ოსეთი]], დასავლეთით - [[შიდა ქართლი|შიდა ქართლის]] მთიანეთი. 

ხევის მთავარი მდინარეა [[თერგი]], რომელიც სათავეს იღებს კავკასიონის მთავარი ქედის კალთაზე, [[ზილგახოხი|ზილგახოხის]] მყინვარში. ხევის მთელი ტერიტორია [[მცხეთა-მთიანეთის მხარე|მცხეთა-მთიანეთის მხარის]] [[ყაზბეგის რაიონი|ყაზბეგის რაიონში]] შედის. მხარის ცენტრია დაბა [[სტეფანწმინდა]].

ხევი იგივეა, რაც ადრინდელი შუა საუკუნის [[წანარეთი]]. მატიანეში "მოქცევაჲ ქართლისაჲ" (IX ს.) VI საუკუნის მოვნების თხრობასთან დაკავშირებით მოხსენებულია "ხევი წინარეთისა". შემდგომში სახელმწიფო "წინარეთი" ხმარებიდან თანდათან გამოვიდა და ზოგადი სახელი ხევი იქცა მხარის საკუთარ სახელად. ერთდროულად [[წანარები|წანარების]] სატომო სახელის ნაცვლად ჩნდება ტერმინი "მოხევე". დარიალის ხეობაში ძველთაგანვე გადიოდა ერთ-ერთი გზა, რომელიც ამიერკავკასიას (მ. შ. საქართველოს) აკავშირებდა ჩრდილოეთ კავკასიასა და კავკასიის გადაღმა მხარეებთან ([[საქართველოს სამხედრო გზა]], [[დარიალის ხეობა]]). რეგიონის სამხედრო-სტრატეგიულმა მნიშვნელობამ განაპირობა აქ სიმაგრეთა სისტემების არსებობა. საუკუნეების განმავლობაში ხევი პოლიტიკური და ადმინისტრაციული სტატუსით სამეფო ხელისუფლებას ექვემდებარეობდა, გარდა იმ პერიოდისა, როცა იგი არაგვის ერისთავებს ემორჩილებოდა (XVII საუკუნის 20-იანი წლებიდან [[1743]] წლამდე, [[არაგვის საერისთავო|არაგვის საერისთავოს]] გაუქმებამდე). 

XVIII საუკუნეში ხევი იყოფოდა სტეფანწინდის, სნოს, ფანშეტისა და მნის სამოურავოებად. მთიულეთის [[1804]] აჯანყების დროს მოხევეები აქტიურად იბრძოდნენ. ცარიზმის კოლონიური პოლიტიკის წინააღმდეგ. ხევში შემორჩენილია IX-X საუკუნეების ქართული ხუროთმოძღვრების ძეგლები: გარბანის წმინდა გიორგის ეკლესია, სიონის სამნავიანი ბაზილიკა, თრუსოს მთავარანგელოზის ეკლესია, სოფ. ახალციხის ბაზილიკა, ბეთლემის სამონასტრო კომპლექსი. გვიანდელი შუა საუკუნის საერო ნაგებობები: სნოს ციხე, არშის ციხე და სხვა.

[[კატეგორია:საქართველოს ისტორიულ-გეოგრაფიული მხარეები]]

[[en:Khevi]]
[[fi:Khevi]]
