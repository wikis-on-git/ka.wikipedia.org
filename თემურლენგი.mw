'''თემურლენგი''' (ევროპულად, ''ტამერლანი'') (* [[1336]], [[ხოჯა-ილგარი]]   ―    †   [[18 თებერვალი]],[[1405]], [[ოთრარი]]), შუააზიელი მხედართმთავარი, [[ემირა | ემირი]] ([[1370]]-[[1405]]), გათურქებული მონღოლური ტომის ბეგის თარაღაის შვილი. ახალგაზრდა თემურლენგმა სახელი გაითქვა ფეოდალურ შინაომებში, [[ვილაიეთი | ვილაიეთის]] მმართველი გახდა ([[1362]]) და ცოლად შეირთო [[ბალხი | ბალხისა]]  და [[სამარყანდი | სამარყანდის]] მფლობელის ჰუსეინის და. [[1362]] ფეხში დაიჭრა და ამის გამო "თემურლენგი" (ტაჯიკურად "კოჭლი თემური") შეარქვეს. ორგანიზატორული  და სამხედრი ნიჭის წყალობით თემურლენგი ჰუსეინთან ერთად სათავეში ჩაუდგა ფეოდალთა ლაშქარს და შვება [[მოგოლისტანი | მოგოლისტანის]] ჯარს, მაგრამ დამარცხდა. მალე თემურლენგსა და ჰუსეინს შორის დაიწყო ბრძოლა ხელისუფლებისათვის. [[1370]] თემურლენგმა ემირის წოდება მიიღო და [[ჩინგიზ-ყაენი | ჩინგიზ-ყაენის]] შთამომავალთა სახელით ერთპიროვნულად განაგებდა [[მავერანაჰრი | მავერანაჰრს]]. [[1388]] აიღო [[ხვარაზმი]] და დაანგრია მისი დედაქალაქი [[ურგენჩი]].

თემურლენგის სახელმწიფო წარმოადგენდა ფეოდალურ სამფლობელოთა [[კონგლომერატი | კონგლომერატს]]. მისი ჯარი, ჩინგიზ-ყაენის ტრადიციების მიხედვით, ათეულების სისტემაზე იყო აგებული. თემურლენგი  დიდ ყურადღებას უთმობდა მეცნიერულ და კულტურულ განვითარებას, დაპყრობილი ქვეყნებიდან მოჰყავდა ოსტატები და აგებდა სასახლეებს, მეჩეთებს, მავზოლეუმებს. მისი სახელმწიფოს დედაქალაქი იყო სამარყანდი.

თემურლენგის პოლიტიკა მიმართული იყო, ერთი მხრივ, შუა აზიის გაერთიანებისაკენ, მეორე მხრივ კი, დაპყრობითი ომებისაკენ. [[1398]] იგი შეიჭრა [[ინდოეთი | ინდოეთში]] და დაიპყრო [[დელი]]. [[1400]] დაიწყო ომი ოსმალეთთან. [[1402]] [[ანკარა | ანკარასთან]] დაამარცხა [[სულთანი]] [[ბაიაზიდ I]]. [[1404]] ილაშქრა [[ჩინეთი | ჩინეთში]], მაგრამ ეს ლაშქრობა შეწყდა თემურლენგის გარდაცვალების გამო. ამ დროს მის სახელმწიფოში მავერანაჰრის, ხვარაზმისა და ხორასნის გარდა შედიოდა ირანი, პენჯაბი და [[ამიერკავკასია]].

თემურლენგის ლაშქრობები გამოირჩეოდა არაჩვეულებრივი სისასტიკით. [[1386]]-[[1403]] თემურლენგი რვაჯერ [[თემურლენგის ლაშქრობანი საქართველოში | შემოესია საქართველოს]] და უდიდესი ზიანი მიაყენა ქართულ სახელმწიფოსა და ქართველ ხალხის შემდგომ განვითარებას.



[[bg:Тимур]]
[[ca:Tamerlà]]
[[cs:Tamerlán]]
[[de:Timur Lenk]]
[[en:Timur]]
[[es:Tamerlán]]
[[fi:Timur Lenk]]
[[fr:Tamerlan]]
[[he:טימור לנג]]
[[hu:Timur Lenk]]
[[id:Tamerlane]]
[[it:Tamerlano]]
[[ja:ティムール]]
[[ms:Tamerlane]]
[[nb:Timur Lenk]]
[[nds:Tamerlan]]
[[nl:Timoer Lenk]]
[[pl:Timur]]
[[pt:Tamerlão]]
[[ru:Тамерлан]]
[[sl:Timur Lenk]]
[[sh:Tamerlan]]
[[sv:Timur Lenk]]
[[tr:Timur]]
[[zh:帖木尔]]
