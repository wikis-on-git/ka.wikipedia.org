[[image:ge-sz-mestia.PNG|thumb|მესტიის რაიონი]]
'''მესტიის რაიონი''' - ადმინისტრაციულ-ტერიტორიული [[რაიონი]] [[სამეგრელოს და ზემო სვანეთის მხარე|სამეგრელოს და ზემო სვანეთის მხარეში]]. რაიონის ტერიტორია [[1917]]-მდე შედიოდა ქუთაისის გუბერნიაში სვანეთის საბოქაულოს სახელით, [[1921]]-დან - ზემო სვანეთის მაზრა, [[1930]]-დან - მესტიის რაიონი.


==ბუნება==
მესტიის რაიონი მაღალმთიანია. მის ტერიტორიაზე არსებული მსხვილი ოროგრაფიული ერთეულებია: [[კავკასიონი|კავკასიონის]] მთავარი წყალგამყოფი ქედი, [[სვანეთის ქედი]] , [[ეგრისის ქედი]], [[კოდორის ქედი|კოდორის ქედის]] ნაწილი და მდინარე [[ენგური|ენგურის]] ხეობა. ტერიტორია - 3045 კვ.კმ., მათ შორის სასოფლო-სამეურნეო სავარგულებს უკავია 1010 კვ.კმ. რაიონში 200-მდე მყინვარია, რომელთა საერთო ფართობია 285 კვ.კმ. მთავარი მდინარეა [[ენგური]], მისი შენაკადები - ადიშისჭალა, მულხრა, დოლრა, ნენსკრა, იფარი, ხაიშურა და სხვა. მთავარი წიაღისეული სიმდიდრეა [[ბარიტი]], [[მარმარილო]], [[ტყვია]]-[[თუთია]], მინერალური წყლები.


==მოსახლეობა==
მოსახლეობის რიცხოვნობა - 14 ათასი კაცი; სიმჭიდროვე - 5 კაცი კვ.კმ-ზე. რაიონში 135 დასახლებული პუნქტია: 1 [[დაბა]] და 134 [[სოფელი]]. 


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

* ''დაბის საკრებულო'' - 1: [[მესტია]];
* ''თემის საკრებულო'' - 14: ბეჩოს, ეცერის, იფარის, კალის, ლატალის, ლახამულის, ლენჯერის, მულახის, ნაკის, უშგულის, ფარის, ცხუმარის, წვირმის, ხაიშის.


==ეკონომიკა==
მკაცრი კლიმატისა და მთიანი რელიეფის გამო უპირატესად განვითარებულია [[მეცხოველეობ]]ა, რომლიც საკვები ბაზაა ბუნებრივი სათიბ-საძოვრები მნიშვნელოვანი. მცირე რაოდენობით ითესება მარცვლეული კულტურები და კარტოფილი. მესტიის რაიონი [[ტურიზმი|ტურიზმისა]] და [[ალპინიზმი|ალპინიზმის]] კერაა - აქ გადის მაღალმთიანი ტურისტული მარშრუტები ნაკრის, ბეჩოს, ლეხზირისა და ლატფარის უღელტეხილებზე.


==კულტურა==
რაიონში 51 სახელმწიფო ზოგადსაგანმანათლებლო [[სკოლა|სკოლაა]], 43 [[ბიბლიოთეკა]], მხარეთმცოდნეობის [[მუზეუმი]].  


==ღირშესანიშნაობანი==
მესტიის რაიონის ხუროთმოძღვრებისა და ეთნოგრაფიის ღირშესანიშნავი ძეგლებია შუა საუკუნეების საკულტო, საერო და თავდაცვიტი ნაგებობები. აღსანიშნავია ადიშის, იელის, სვიფის, წვირმის, ჟაბეშის ეკლესიები, მონასტრები, სვანური კოშკები.

{{სამეგრელო-ზემო სვანეთი}}
[[კატეგორია:საქართველოს რაიონები]]
[[კატეგორია:სამეგრელოს და ზემო სვანეთის მხარე]]
