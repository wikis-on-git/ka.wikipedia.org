'''ჟან გაბენი''' (Jean Gabin, დაბადებით '''ჟან-ალექსის მონკორჟე''') (*[[17 მაისი]], [[1904]] – [[15 ნოემბერი]], [[1976]]) იყო უდიდესი ფრანგი მსახიობი და ომის გმირი. დაიბადა პარიზში, საფრანგეთი; გაიზარდა სოფელ მერიეში სენ-ე-უასის პრეფექტურაში პარიზიდან ჩრდილოეთით 35 კილომტერში. კაბარეს მსახობების შვილი, შავ მუშად მუშაობდა, თუმცა 19 წლის ასაკში შოუ ბიზნესში მოხვდა მცირე როლით ფოლი-ბერჟერის სპექტაკლში. ჯარში გაწვევამდე აგრძელებდა სხვადასხვა მეორეხარისხოვანი როლების შესრულებას.

==სამსახიობო კარიერა==
სამხედრო ვალის მოხდის შემდეგ გაბენი ისევ გართობის ბიზნესში ბრუნდება. ამ დროს ირჩევს ფსევდონიმად "ჟან გაბენს" პარიზის სამუსიკო ჰოლებშუ თუ ოპერეტებში შემოთავაზებული როლების შესრულებისას. შემდეგ ერთ-ერთ თეატრალურ დასთან ერთად სამხრეთ ამერიკაში ტურით მიმგზავრება, საფრანგეთში დაბრუნებისას კი სამსახურს [[მულენ-რუჟი|მულენ-რუჟში]] პოულობს. მისი მსახიობური ნიჭი ამ პერიოდში სულ უფრო შესამჩნევი ხდება და, შესაბამისად, უკეთესი როლებიც შესთავაზეს, რის შედეგადაც 1928 წელს ორ მუნჯ ფილმში იღებს მონაწილეობას. ორი წლის შემდეგ ის ადვილად ერთვება გახმოვანებულ კინემატოგრაფიაში როლით 1930 წლის პათე ფრერის დადგმულ ფილმში "Chacun sa Chance".

მეორეხარისხოვანი როლებით  გაბენი ოთხ წელიწადში 25-მდე ფილმში იღებს მონაწილეობას. თუმცა ნამდვილი წარმატება მოჰყვა მის შესრულებას ჟულიენ ვიუვივიეს 1934 წლის ფილმში "მარია ცცაპდელენი".  1936 წლის ფილმში "ლა ბანდერა" შესრულებული რომანტიული გმირის როლიტ გაბენი უდიდესი ვარსკვლავის სახელს იხვეჭს. მომდევნო წელს, ისევ დიუვივიესთან ერთად, უაღრესად წარმატებულ ფილმში "პეპე ლე მოკო" (1937) გაბენი საერთასორისო აღიარებას ჰპოულობს. იმავე წელს გაბენი თამაშობს ჟან რენუას ბრწყინვალე ფილმში "La Grande Illusion", რომელსაც კინოგაქირეავებაში უდიდესი წარმატება და კრიტიკოსთა უმაღლესი შეფასება მოჰყვა, ნიუ-იორკშიც კი, სადაც ის არნახულად დიდ ხანს - ექვს თვეს სისტემატურად გადიოდა კინოთეატრებში. ჰოლივუდიდან უამრავი შემოთავაზების მიუხედავად გაბენი მათ თავდაპირველად უარით ისტუმრებდა მეორე მსოფლიო ომის დაწყებამდე. გერმანიის მიერ საფრანგეთის ოკუპაციის დროს ის ჟან რენუასა და ჟულიენ დიუვივიესთან ერთად ამერიკაში გამეგზავრა.
