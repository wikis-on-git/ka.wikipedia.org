'''ალექსანდრე იესეს ძე''' (''ბაგრატიონი''), ქართლის  სამეფოს პოლიტიკური მოღვაწე XVIII საუკუნის I ნახევარში. მეფე [[იესე (ალიყული-ხანი) | იესეს]] მესამე ვაჟი, დაიბადა ირანში. იწოდებოდა ისაკ-ბეგად. XVIII საუკუნის 40-იან წლებში იყო ქართლის ნაიბი. [[1742]] წელს, არაგვის საერისთავოს გლეხთა აჯანყების დროს, სცადა ამ საერისთავოში გაბატონება, მაგრამ თეიმურაზ II-მ განზრახვა ჩაუშალა. 1744 ალექსანდრე დაინიშნა ქართლის [[ჯანიშინი | ჯანიშინად]]. თანამდებობიდან მალე გადააყენეს, რადგან მხარს უჭერდა აბდულა-ბეგის ბრძოლას ქართლის ტახტისათვის. [[1750]] წელს ალექსანდრე გაქრისტიანდა და საუფლიწულო მამულები მიიღო ქვემო ქართლში. [[1759]] წელს იძულებული გახდა [[რუსეთი | რუსეთში]] გადასახლებულიყო;  მსახურობდა ჯერ ასტრახანის გარნიზონში, შემდეგ ([[1761]]-იდან) - ყიზლარის ქართულ ესკადრონში და პოდპოლკოვნიკის წოდება დაიმსახურა. მისი შვილიშვილი იყო [[ბაგრატიონი, პეტრე ივანეს ძე | პეტრე ბაგრატიონი]].


[[კატეგორია:ქართველები]]
