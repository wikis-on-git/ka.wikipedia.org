'''ჰამზა, ჰაქიმ-ზადე ნიაზი''' (* [[22 თებერვალი]], [[6 მარტი]], [[1889]], [[კოკანდი]]  ―    †      [[18 მარტი]], [[1929]], ყიშლაყი შაჰიმარდანი), [[უზბეკები | უზბეკი]] მწერალი, დრამატურგი, საზოგადო მოღვაწე. უზბეკეთის სახალხო პოეტი ([[1926]]). უზბეკეთის საბჭოთა ლიტერატურის ფუძემდებელი. სკკპ წევრი [[1920]]-იდან. მის რევოლუციამდელ ნაწარმოებთაგან მნიშვნელოვანია ხელნაწერი "დივანი" ([[1905]]-[[1914]], გამოვიდა პოეტის სიკვდილის შემდეგ). [[1916]]-[[1919]] წლებში გამოქვეყნებულ ლექსებში (7 კრებული) აისახა პოეტის გადასვლა რევოლუციური ბრძოლის პოზიციებზე. ჰამზა იბრძოდა ქალის უფლებებისათვის, ამხელდა ნაციონალისტებს, რეაქციულ სასულიერო პირებს. მოკლა რელიგიის ფანატიკოსების გააფთრებულმა ჯგუფმა.

ჰამზა უზბეკეთის ლიტერატურაში სოციალური რეალიზმის ფუძემდებელია. კლასიკური პოეტური მეტრიკა (არუზი) გაამდიდრა ხალხური სალექსო ფორმებით. უზბეკეთის კულტურის ისტორიაში მნიშვნელოვანი კვალი დატოვა როგორც თეატრალურმა მოღვაწემ, კომპოზიტორმა და მუსიკოსმა. ჰამზას სახელობისაა უზბეკეთის სახელმწიფო აკადემიური დრამატული თეატრი.

[[კატეგორია:უზბეკები]]
[[კატეგორია:დაბადებული  1889]]
[[კატეგორია:გარდაცვლილი  1929]]
