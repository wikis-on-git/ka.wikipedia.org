[[სურათი:Artvin Turkey Provinces locator.gif|thumb|200px|right|ართვინის პროვინცია თურქეთის რუქაზე.]]
'''ართვინი''' ქალაქი [[თურქეთი|თურქეთის]] ჩრდილო-აღმოსავლეთ ნაწილში, მდ. ჭოროხის ნაპირზე, ბათუმიდან 50 კმ. ართვინის პროვინციის (ყოფილი ლაზისტანი) დედაქალაქი. მოსახლეობა -- 23.157 ადამიანი.


ართვინი ფეოდალური საქართველოს ისტორიული პროვინციის [[კლარჯეთი|კლარჯეთის]] ქალაქი იყო. მდებარეობდა მეტად მნიშვნელოვანი გზების შესაყარზე. ერთმანეთთან აკავშირებდა, ერთი მხრით, კარნუ-ქალაქს (არზრუმს), ბაიბურთს, არტაანს, არტანუჯსა და, მეორე მხრით, ბათუმ-გონიოსა და ხუფათს. მდ. ჭოროხის აუზი და, კერძოდ, ართვინი ძველტაგანვე კოლხეთის ბრინჯაოს მეტალურგიის მნიშვნელოვანი კერა იყო. ამ ადგილას ჯერ კიდევ გვიანდელი ბრინჯაოს ხანაში გაჩნდა დასახლება, რომელიც VIII-IX საუკუნეებში ფეოდალური ქალაქი გახდა. ართვინი თავდაპირველად ქართველთა საკურაპალატოს ეკუთვნოდა, შემდეგ გაერთიანებული საქართველოს შემადგენლობაში შევიდა. ერთიანუ ქართული სახელმწიფოს დაშლის შემდეგ სამცხე-საატაბაგოს მნიშვნელოვან ქალაქად ითვლებოდა. XVI საუკუნის ბოლოდან, სამხრეთ საქართველოში ოსმალთა გაბატონების შემდეგ, ართვინი დაკნინდა. 1878 წლიდან შევიდა რუსეთის იმპერიის შემადგენლობაში როგორც ოკრუგის ცენტრი. 1918 წლიდან ართვინი ისევ თურქეთის საზღვრებშია.

==რესურსები ინტერნეტში==
*[http://www.artvin.gov.tr/ ოფიციალური ვებ-გვერდი.]

{{თურქეთი}}
[[კატეგორია:თურქეთის ქალაქები]]

[[de:Artvin]]
[[en:Artvin]]
[[fr:Artvin]]
[[tr:Artvin]]
