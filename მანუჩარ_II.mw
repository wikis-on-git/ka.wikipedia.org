{|border=0 cellpadding=10 width=100%
|- bgcolor=whitesmoke
|<small>საკუთარ სახელს "'''მანუჩარ'''" აქვს სხვა მნიშვნელობებიც. იხილეთ: [[მანუჩარ]]
|}</small>

'''მანუჩარ II''' ''ჯაყელი'', მუსტაფა-ფაშა ( †   [[1614]]), სამცხის ათაბაგი [[1581]]-[[1614]], [[ქაიხოსრო II | ქაიხოსრო II-ის]] ძე. [[1576]]-[[1578]] [[ყვარყვარე IV ჯაყელი | ყვარყვარე IV-ის]] ავადმყოფობის გამო განაგებდა საათაბაგოს საქმეებს. [[1578]] წლის აგვისტოში ოსმალთა მიერ სპარსელთა დამარცხების (ჩილდირის ველზე) შემდეგ მანუჩარ II ოსმალებს დამორჩილდა. ოსმალთა სარდალმა მუსტაფა ლალა-ფაშამ ყვარყვარე და მანუჩარ II  [[სტამბოლი |  სტამბოლში]] გაგზავნა. აქ მანუჩარ II გაამაჰმადიანეს, მუსტაფა უწოდეს და [[1579]] ახალშექმნილი [[ახალციხის საფაშო|ახალციხის (ჩილდირის) საფაშო]] უბოძეს. მას ქართლის წინააღმდეგ ბრძოლა ევალებოდა. მანუჩარ II-მ ოსმალთა გეგმები ქართლის მეფეს [[სიმონ I | სიმონ I]]-ს გაანდო. ოსმალები მუხრანის ველზე დამარცხდნენ. სულთნის ხელისუფლებამ მანუჩარ II-ის დასჯა გადაწყვიტა, მაგრამ მან თავი დააღწია მტერს და აჯანყება დაიწყო. [[1581]] მანუჩარ II-მ უარყო მაჰმადიანობა, ცოლად სიმონ I-ის ქალიშვილი ელენე შეირთო და ათაბაგი გახდა (ყვარყვარეს ნაცვლად). ოსმალებმა ჩილდირის ბეგლარბეგად იუსუფ-ფაშა დასვეს და აჯანყების ჩაქრობა დაავალეს, მაგრამ მან ეს ვერ შეძლო. ოსმალები კოპრომისზე წავიდნენ - [[1583]] ბეგლარბეგად მანუჩარ II აღადგინეს. იგი სულთნისაგან ქრისტიანობის შენარჩუნებით ათაბაგობის აღდგენას მოითხოვდა. ოსმალებს მესხეთის ინკორპორაცია ჰქონდა გადაწყვეტილი და [[1587]] მანუჩარ II-ის წინააღმდეგ ჯარი გაგზავნეს. მანუჩარ II ირანის ორიენტაციის გზას დაადგა და თვითონაც ირანში გადავიდა.


[[კატეგორია:ქართველები]]
[[კატეგორია:გარდაცვლილი   1614]]
