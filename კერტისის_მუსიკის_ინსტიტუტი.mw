[[სურათი:Curtis.gif|120px|left|კურტისის მუსიკის ინსტიტუტი]]
'''კურტისის მუსიკის ინსტიტუტი''' (Curtis Institute of Music) - სამუსიკო სკოლაა [[ფილადელფია|ფილადელფიაში]], [[პენსილვანია]], რომელშიც ისწავლება სადიმპლომო, საბაკალავრო და სამაგისტრო კურსები მუსიკაში და პროფესიული პროგრამა საოპერო ხელოვნებაში. კურტისი [[აშშ]]-ის ერთ-ერთ წამყვან სამუსიკო [[კონსერვატორია|კონსერვატორიად]] ითვლება.

დაფუძნდა [[1924]] წელს მერი ლუიზ კურტის ბოკის მიერ როგორც სარეპეტიციო/მოსამზადებელი დარბაზი ფილადელფიის ორკესტრის შემსრულებელთა რანგთა შესავსებად, [[ვენის სამუსიკო სკოლა|ვენის სამუსიკო სკოლის]] მსგავსად, რომელიც იგივე ფუნქციას ასრულებდა [[ვენის ფილარმონიის ორკესტრი|ვენის ფილარმონიისთვის]]. აქვე არსებობდა სასწავლო კურსები პიანისტებისთვის, მომღერლებისთვის, ორგანისტებისადა კომპოზიტორებისთვის.

ყველა მოსწავლეს სრული სტიპენდია ეძლევა, თუმცა კურსებზე მოსახვედრად ძალიან დიდი კონკურსია. მომღერალთა, პიანისტთა, ორგანისტთა, დირიჟორთა და კომპოზიტორთა გარდა მხოლოდ იმდენი სტუდენტი ხვდება ყოველწლიურად, რამდენიც ერთი ორკესტრის შევსებას სჭირდება. შესაბამისად, წლიური კონტინგენტი მხოლოდ 200-მდე სტუდენტია.

კურტისის წარსულ დირექტორთა შორის იყვნენ პიანისტი [[ჰოფმანი, ჯოზეფ|ჯოზეფ ჰოფმანი]], კომპოზიტორი [[თომპსონი, რანდალ|რანდალ თომპსონი]], ვიოლინისტი [[ზიმბალისტი, ეფრემ|ეფრემ ზიმბალისტი]], უფრ., პიანისტი [[სერკინი, რუდელფ|რუდოლფ სერკინი]], [[დე-ლანსი, ჯონ უფრ.|ჯონ დე-ლანსი, უფრ.]] (ფილადელფიის ორკესტრის მთავარი ობოისტი მრავალი წლის განმავლობაში). ამჟამად დირექტორია [[ჰოფმანი, გარი|გარი ჰოფმანი]] (1995-დან).

კურტისის სახელგანთქმულ კურსდამთავრებულთა შორის არიან [[ბენეტი, ჰაროლდ|ჰაროლდ ბენეტი]] (გ. 1985) [[მეტროპოლიტენ ოპერა|მეტროპოლიტენ ოპერის]] ორკესტრის ყოფილი მთავარი ფლუიტისტი; პიანისტი [[გუდი, რიჩარდ|რიჩარდ გუდი]], ვიოლინისტი [[ჰანი, ჰილარი|ჰილარი ჰანი]], დირიჟორი [[ბერნშტაინი, ლეონარდ|ლეონარდ ბერნშტაინი]], სოპრანო [[ვალენტე, ბენიტა|ბენიტა ვალენტე]], სოპრანო [[მოფო, ანა|ანა მოფო]], და ასევე ექსტრაორდინალური პიანისტი [[ლანგ ლანგი]]. აქვე სწავლობდა ასევე ლეგენდარული კუბელი პიანისტი [[ბოლეტი, ხორხე|ხორხე ბოლეტი]]. კურსდამთავრებულები იყვნენ აგრეთვე ამერიკელი კომპოზიტორები [[ბერბერი, სემუელ|სემუელ ბერბერი]], დერონ ჰაგენი, ჯიან კარლო მენოტი და ნედ რორემი.

==ინტერნეტ რესურსები==
*[http://www.curtis.edu/ კურტისის ინტერნეტ გვერდი]

[[კატეგორია:ამერიკის სამუსიკო სკოლები]]
[[კატეგორია:ფილადელფია]]

[[en:Curtis Institute of Music]]
[[he:מכון קרטיס למוזיקה]]
[[ja:カーティス音楽学校]]
