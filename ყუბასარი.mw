'''ყუბასარი''', XII საუკუნის II ნახევრის საქართველოს პოლიტიკური მოღვაწე, სამეფო კარზე "გაზრდილი", გაქრისტიანებული "ნაყივჩარი". [[დემნა (დემეტრე) უფლისწული|დემნა (დემეტრე) უფლისწულის]] აჯანყების დროს ყუბასარი ყივჩაღთა რაზმით [[გიორგი III|გიორგი III-ის]] მხარეზე დადგა და მნიშვნელოვნად განაპირობა მეფის გამარჯვება, რისთვისაც [[ამირსპასალარი|ამირსპასალარისა]] და [[მანდატურთუხუსი|მანდატურთუხუსის]] სახელოები მიიღო. მასვე ებოძა აჯანყებულთათვის ჩამორთმეული მამულების ნაწილი, მათ შორის სახელო მამულად - [[ორბელი, ივანე სუმბატის ძე|ივანე ორბელის]] ნაქონი [[ლორე]]. [[თამარი|თამარის]] გამეფენისთანავე გიორგი III-ის მიერ დამცრობილ ფეოდალთა მოთხოვნით მეფე იძულებული გახდა დაავადებული ყუბასარისთვის სახელოები და ლორე ჩამოერთმია.



[[კატეგორია:საქართველოს პოლიტიკური მოღვაწეები]]
