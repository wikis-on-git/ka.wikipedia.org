'''ძალა''' – სიდიდე, რომელიც მოცემულ მატერიალურ სხეულზე სხვა სხეულების მექანიკური მოქმედების ზომას წარმოადგენს. ეს მოქმედება სხეულის წერტილების [[სიჩქარე|სიჩქარეების]] ცვლილებას ან სხეულის [[დეფორმაცია|დეფორმაციას]] იწვევს. მას სხეულთა უშუალო კონტაქტის დროს აქვს ადგილი; მოქმედება აგრეთვე სხეულთა მიერ შექმნილი [[ველი|ველების]] საშუალებით გადაეცემა. ძალა ვექტორული სიდიდეა და დროის ნებისმიერ მომენტში სივრცეში გარკვეული მიმართულებით, მოდების წერტილით და [[მოდული|მოდულით]] ხასიათდება. ძალთა შეკრება პარალელოგრამის წესით წარმოებს. ძალა ან მუდმივია (როგორც, მაგალითად, სიმძიმის ძალა), ან გარკვეული წესითაა დროზე დამოკიდებული (ცვლადი [[ელექტრომაგნიტური ველი]]); არსებობენ სიჩქარეზე (გარემოს წინააღმდეგობის ძალა) და მოდების წერტილის მდებარეობაზე დამოკიდებული ძალები. SI – ში ძალის ერთეულია 1 [[ნიუტონი, ისააკ|ნიუტონი]].
{{ფიზიკა}}
[[კატეგორია:მეცნიერება]]
[[კატეგორია:ფიზიკა]]
