'''ალავერდობა''', (დღესასწაული), მოსავლის დღეობა, დაკავშირებული ჭირნახულის მოწევასა და დაბინავებასთან.  იმართებოდა [[ალავერდი (მონასტერი)|ალავერდის ტაძრის]] კარზე, ალავერდის მონასტრის დამაარსებლის [[იოსებ ალავერდელი|იოსებ ალავერდელის]] სახელზე. იწყებოდა 29 სექტემბერს და გრძელდებოდა სამ კვირას. სამსაფეხურიანი ციკლი (თავი ალავერდობა, შუა ალავერდობა და ბოლო ალავერდობა) უკავშირდებოდა წინაქრისტიანულ რწმენა-წარმოდგენებს, კერძოდ, მთვარის კულტს. ალავერდობაზე ღამის თევით მოდიოდნენ მლოცველები გარეკახეთიდან, ქიზიყიდან, ერწო-თიანეთიდან, ფშავ-ხევსურეთიდან, აგრეთვე მეზობლად მოსახლე ქისტები, დაღესტნელები და ელები. 

ალავერდობასთან დაკავშირებული იყო ტრადიციული ბაზრობა, რომელმაც XIX საუკუნის II ნახევრიდან ფართო ხასიათი მიიღო. გასაყიდად შემოჰქონდათ სამრეწველო საწონელი, შინამრეწველო ნაწარმი, მესაქონლეობისა და მიწათმოქმედების პროდუქტები. ალავერდობა გადმონაშთის სახით დრესაც არის შემორჩენილი.

{{საქართველო}}
[[კატეგორია:ქართული დღესასწაულები]]
