'''ისმაილ I-ის ლასქრობანი საქართველოში''', ირანის [[შაჰი|შაჰის]] მიზანი იყო [[ამიერკავკასია|ამიერკავკასიაში]] ფეხის მოკიდება და ოსმალეთის წინააღმდეგ თავისი პოზიციის განმტკიცება. [[ისმაილ I|ისმაილ I-მა]] სხვადასხვა საბაბით რამდენჯერმე ილაშქრა საქართველოში. 

შაჰად გახდომამდე, [[1500]] შემოდგომაზე ბასიანიდან საქართველოში გაგზავნა ხოლეფაბეგი. ყიზილბაშებმა სამცხე-საათაბაგო დაარბიეს და დიდი ნადავლი იგდეს ხელთ. [[1516]] სამცხის მთავარს [[ყვარყვარე III ჯაყელი|ყვარყვარე III ჯაყელს]] აუჯანყდა ბიძა [[მანუჩარ I]] და ძმისწულს ტახტი წაართვა. ყვარყვარემ დახმარებისათვის ისმაილ I-ს მიმართა. ყიზილბაშები დივ-სულთნის მეთაურობით სამცხეს შეესივნენ, მანუჩარი ოსმალეთში გაიქცა. დივ-სულთანმა [[თმოგვის ციხე]] აიღო და ყვარყვარე III-ს თავისი უფლებები აღუდგინა. 

[[1518]] მანუჩარი ოსმალთა ჯარით სამცხეს შეესია, მაგრამ დამარცხდა. დივ-სულთანი ისევ შეიჭრა საქართველოში, ოდიში დაარბია და უკან გაბრუნდა. რადგან მანუჩარი ბრძოლას განაგრძობდა, ყვარყვარე III-მ კვლავ ისმაილ I-ს სთხოვა დახმარება და დივ-სულთნის სარდლობით გამოგზავნილ ლაშქარს წამოუძღვა საქართველოში. ყიზილბაშებმა გორი და სურამი აიღეს. [[1521]] კახეთის მეფე [[ლევანი, გიორგი II-ის ძე|ლევანმა]] შაქი დაარბია. ამის საპასუხოდ ისმაილ I-მა საქართველოში კვლავ დივ-სულთანი გაგზავნა, რომელმაც [[გრემი]] და [[ზაგემი]] დაარბია. ლევანი ყიზილბაშებს დამორჩილდა და ვასალობა აღიარა. ამ ლაშქრობათა მიუხედავად, ისმაილ I-მა ვერ შეძლო საქართველოს დაპყრობა.


[[კატეგორია:საქართველოს ისტორია]]
