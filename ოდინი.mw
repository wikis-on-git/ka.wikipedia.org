== ოდინი (Odin, Óðinn Odhin, Wotan, Wotan, Jolnir) == - უზენაესი ღვთაება [[სკანდინავიური მითები|სკანდინავიურ მითოლოგიაში]]; [[სკანდინავიური მითები:ვალჰალი|ვალჰალის]] მბრძანებელი, ბრძენი, ომისა და შუღლის ღვთაება.
ლეგენდის მიხედვით, ხალხს უმეტესად ევლინებოდა, როგორც ცალთვალა, ლურჯმოსასხამიანი მოხუცი. იგი რვაფეხიან ცხენზე, [[სკანდინავიური მითები:სლეიპნირი|სლეიპნირზე]], არის ამხედრებული. როდესაც ის თავის სამფლობელოს დარბაზში ზის მას ორი ყვავი, [[სკანდინავიური მითები:ჰუგინი|ჰუგინი]] (აზროვნება) და [[სკანდინავიური მითები:მუნინი|მუნინი]] (მახსოვრობა)  გარე სამყაროს ამბებს ყურში ჩაჩურჩულებენ. ორი მგელი, რომლებიც მის ფეხებთან ზიან : [[სკანდინავიური მითები:გერი|გერი]] (ნაყროვანება) და [[სკანდინავიური მითები:ფრეკი|ფრეკი]] (განადგურება).

მას უამრავი ზედმეტსახელი შეარქვეს. ყველაზე გავრცელებული სახელებია:
*ალფადირ (ყველაფრის მამა)
*ბოლვერკ (უბედურების მომტანი)
*ჰარ (ძალიან მაღალი)
*ჰარბარდ (ნაცრისფერი წვერი)
*ჯაფნჰარ (უმაღლესი)
*თჰიდი (მესამე)
*ვეგტამ (ბილიკების მცოდნე)

== მითი და ლეგენდა ==
ოდინმა და მისმა ძმებმა [[იმირი]] (პირველი გიგანტი) მოკლეს. იმირის ნარჩენებისგან მათ [[მიდგარდი]] (ადამიანთა სამყარო) შექმნეს. ჭიაყელებისგან, რომლებიც იმირის ჩონჩხს შესეოდნენ, [[ნაინი|ნაინები]] იქნა შექმნილი. 
ცხრა დღე-ღამის განმავლობაში, საჭმელის და სასმელის გარეშე, ოდინი [[იგდრასილი|იგდრასილზე]] (ხე-სამყარო) იყო ჩამოკიდული, რათა ხის სიმბოლოთა საიდუმლო შეეცნო.
თავისი ცალი თვალი მან [[მიმირი|მიმირის]] შადრევანში დატოვა. თვალის ნაცვლად მან სიბრძნე მიიღო. 
ოდინმა [[ნაინი|ნაინებს]] პოეზია მოპარა და ღმერთებს და ადამიანებს აჩუქა.
ოდინი მოკლული იქნა მგელ [[ფენრი|ფენრის]], [[ლოკე|ლოკეს]] შვილის მიერ, [[რაგნაროკი|რაგნაროკის]] (სამყაროს დასასრული) დღეს.
[[კატეგორია:მითოლოგია|სკანდინავიური მითები]]
