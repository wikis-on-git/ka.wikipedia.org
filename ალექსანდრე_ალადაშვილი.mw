'''ალექსანდრე სტეფანეს ძე ალადაშვილი''' (* [[17 ივნისი]]/[[30 ივნისი]], [[1876]], [[არბოშიკი|სოფ. არბოშიკი]], ახლანდელი [[დედოფლისწყაროს რაიონი]] ―   † [[29 ივნისი]], [[1950]], [[თბილისი]]), [[ქართველები|ქართველი]] თერაპევტი. მედიცინის მეცნიერებათა დოქტორი (1911), [[პროფესორი]] (1919), საქართველოს სსრ მეცნიერებათა აკადემიის აკედემიკოსი (1946), საქართველოს სსრ მეცნიერებათა დამსახურებული მოღვაწე (1941). თერაპიული სკოლის ერთ-ერთი დამაარსებელი საქართველოში.


==ბიოგრაფია==

1904 წელს დაამთავრა იურიევის (ტარტუ) უნივერსიტეტის სამედიცინო ფაკულტეტი. 1911 ხარკოვში დაიცვა სადოქტორო დისერტაცია თემაზე "ბორჯომის მინერალური წყლის ფიზიოლოგიური მოქმედების საკითხისათვის". 1919 აირჩიეს სიმფეროპოლის უნივერსიტეტის სამედიცინო ფაკულტეტის ფარმაკოლოგიის კათედრის გამდეგ, 1919-1921 წლებში მუშაობდა თბილისის უნივერსიტეტის სამკურნალო ფაკულტეტის შინაგან სნეულებათა დიაგნოსტიკის კათედრის გამგედ, 1921-1924 იყო სამკურნალო ფაკულტეტის დეკანი, 1921-1950 საფაკულტეტო ტერაპიის კათედრის გამგე (ჯერ თსუ-ში, შემდეგ - სამედიცინო ინსტიტუტში). მრავალი წლის მანძილზე იყო სამედიცინო ინსტიტუტის სამკურნალო ფაკულტეტის დეკანი და საქართველოს სსრ ჯანდაცვის სმინისტროს სამედიცინო სამჭოს თავმჯდომარე (1937-1950).

ალადაშვილი იყო საქართველოს სსრ თერაპევტთა საზოგადოების ერთ-ერთი დამაარსებელი და თავმჯდომარე (1940-1950). აქტიურად მონაწილეობდა საქართველოში კურორტოლოგიის, ტუბერკულოზისა და პროფესიული დაავადებათა ინსტიტუტების და სასწრაფო დახმარების საავადმყოფოს დაარსებაში. წლების მანძილზე ხელმძღვანელობდა თბილისის II საავადმყოფოს, რომელსაც შემდგომ მისი სახელი მიეკუთვნა. ალადაშვილის მეცნიერული ნაშრომები უმთავრესად ეხება საქართველოს საკურორტო რესურსებისა და ადგილობრივი ნედლეულისაგან დამზადებული პრეპარატების სამკურნალო მიზნით გამოყენების საკითხებს. დაჯილდოებულია [[შრომის წითელი დროშის ორდენი|შრომის წითელი დროშის ორდენითა]] და მედლებით.




[[კატეგორია:ქართველები]]
[[კატეგორია:ქართველი მედიკები]]
[[კატეგორია:დაბადებული  1876]]
[[კატეგორია:გარდაცვლილი 1950]]
