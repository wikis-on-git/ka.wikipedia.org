[[სურათი:St Basils Cathedral-500px.jpg|thumb|200px|წმ. ბასილის კათედრალი.]]
[[სურათი:St Basils Cathedral closeup.jpg|thumb|200px|ფრაგმენტი.]]
'''წმინდა ბასილის საკათედრო ტაძარი''' (რუს.: Собор Василия Блаженного) მრავალგუმბათოვანი ეკლესიაა [[მოსკოვი|მოსკოვის]] [[წითელი მოედანი|წითელ მოედანზე]]. შვიდი გუმბათი სამყაროს შექმნის შვიდ დღეზე მიანიშნებს, ტრადიციულად რუსეთის [[ევროპა|ევროპასა]] და [[აზია|აზიაში]] უნიკალური მდებარეობის სიმბოლოდ მიიჩნევა. 

კათედრალი [[ივანე მრისხანე|ივანე მრისხანეს]] ბრძანებით ააგეს 1555-1561 წლებში [[ყაზანი|ყაზანის სახანოს]] აღების აღსანიშნავად. 1588 წელს ცარმა ფიოდორ ივანოვიჩმა აღმოსავლეთ ნაწილში კაპელა დაამატა ბასილი ბლაჟენნის საფლავის თავზე, ეს უკანასკნელი რუსულმა მართლმადიდებლურმა ეკლესიამ წმინდანად შერაცხა, რომლის სახელსაც ამჟამად თავად ტაძარი ატარებს.

ტაძარი წითელი მოედნის სამხრეთ-აღმოსავლეთ კუთხეში მდებარეობს (55°45′08.88″N, 37°37′23.00″E), კრემლის სპასსკაიას კოშკის პირდაპირ. არც თუ ისე დიდი ზომის ტაძარი ერთ საფუძველზე ნაგები ცხრა კაპელისგან შედგება. კათედრალის დიზაინი იმ დროისთვის თანამედროვე დაფერილი ეკლესიების ტრადიციაშია გადაწყვეტილი, კოლომენსკოეს ტაძრის (1530) და დიაკოვოს ეკლესიის მსგავად (1547).

კათედრალის წინ ბაღში დმიტრი პოჟარსკისა და კუზმა მინინის ბრინჯაოს ქანდაკება დგას. ქანდაკება თავდაპირველად წითელი მოედნის ცენტრში იდგა, თუმცა საბჭოთა მთავრობამ ჩათვალა, რომ ის პარადებს ხელს უშლიდა და 1936 წელს კათედრალის წინ გადაიტანა.

თავდაპირველი კონცეფციით უნდა აგებულიყო კაპელათა ნიშები, რომლებიც მიეძღვნებოდა ყოველ წმინდანს, რომლის დღესაც მეფე ბრძოლაში გაიმარჯვებდა, თუმცა ერთი ცენტრალური გუმბათის აშენებამ ეს ნიშები ერთ კათედრალში გააერთიანა. ლეგენდის თანახმად ივანე მრისხანემ არქიტექტორი [[იაკოვლევი, პოსტნიკ|პოსტნიკ იაკოვლევი]] დააბრმავებინა, რათა მას ამ ტაძარზე უფრო ბრწყინვალე ნაგებობა სხვისთვის არ აეშენებინა. ვარაუდობენ, რომ კათედრალში გარკვეული ელემენტები ყაზანის [[ქოლშარიფის მეჩეთი|ქოლშარიფის მეჩეთის]] მოტივებს იმეორებდა, ვინაიდან ეს მეჩეთი ყაზანის სახანოს მთავარი სიმბოლო იყო. თუმცა ამ მეჩეთის თავდაპირველი სახე უცნობია.

[[კატეგორია:მოსკოვი]]
[[კატეგორია:რუსეთის არქიტექტურული ძეგლები]]

[[de:Basilius-Kathedrale]]
[[en:Saint Basil's Cathedral]]
[[fr:Cathédrale Saint-Basile de Moscou]]
[[fy:Basiliuskatedraal]]
[[id:Katedral Santo Basil]]
[[it:Cattedrale di San Basilio]]
[[he:כנסיית ואסילי הקדוש]]
[[nl:Basiliuskathedraal]]
[[ru:Собор Василия Блаженного]]
[[sv:Vasilijkatedralen]]
[[tt:Vasili Blajenní Çirkäwe]]
[[zh:华西里·柏拉仁诺教堂]]
