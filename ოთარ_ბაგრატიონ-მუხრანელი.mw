'''ბაგრატიონ-მუხრანელი, ოთარ''' ვლადიმერის ძე (* [[5 მაისი]], [[1920]], [[თბილისი]]   ―     †    [[ 20 სექტემბერი]], [[1988]], იქვე), [[ქართველები | ქართველი]] არქიტექტორი. საქართველოს დამსახურებული არქიტექტორი ([[1967]]). დაღესტნის ხელოვნების დამსახურებული მოღვაწე ([[1977]]). დაამთავრა საქართველოს ინდუსტრიული ინსტიტუტი ([[1943]]). [[1946]]-[[1964]] წლებში მუშაობდა მშენებლობაზე და სხვადასხვა საპროექტო დაწესებულებაში. [[1964]]-[[1988]] - ტიპობრივი და ექსპერიმენტული დაპროექტების თბილისის ზონალურ სამეცნიერო-კვლევით ინსტიტუტში ([[1966]]-[[1976]] მთავარი არქიტექტორი). ნამუშევრები:: დასასვენებელი სახლი [[გუდაუთა | გუდაუთაში]] ([[1953]]), თბილისში - ორთაჭალჰესის შენობა და ხიდი ([[1955]]; ორივე თ. მარგველაშვილთან ერთად), "საქქალაქმშენსახპროექტის" საწარმოო კორპუსი ([[1969]]; ს. რევიშვილთან, ა. საბაშვილთან, ლ. ჩოფიკაშვილთან, გ. ხიზანიშვილთან ერთად) და რესტორანი "კასპი" (1985, ვ.სიხარულიძესთან, გ. ხეჩინაშვილთან ერთად), სასტუმრო "კოლხეთი" [[ქობულეთი | ქობულეთში]] ([[1983]]; მ. ეძგერაძესთან, ა. ქურდიანთან, ერთად, საქართველოს მინისტრთა საბჭოს სახელმწიფო პრემია, [[1985]]), [[მოსკოვი | მოსკოვში]] - დღევანდელი საქართველოს საელჩოს სასტუმრო ([[1977]]; გ. ტონიასთან ერთად) და სხვა.

[[კატეგორია: ქართველები]]
[[კატეგორია:დაბადებული  1920]] 
[[კატეგორია:გარდაცვლილი  1988]]
