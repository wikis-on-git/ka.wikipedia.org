ქალაქი [[საქართველო|საქართველოში]], [[წალკის რაიონი|წალკის რაიონის]] ადმინისტრაციული ცენტრი. მდებარეობს წალკის ქვაბულში, [[წალკის წყალსაცავი|წალკის წყალსაცავისა]] და მდინარე [[ხრამი|ხრამის]] ნაპირზე, ზღვის დონიდან 1460 მ სიმაღლეზე. მისი ძველი სახელია ეძანი, მოგვიანებით ბარმაქსიზი. ისტორიული წალკა წყალსაცავმა დაფარა. X-XV საუკუნეებში [[თრიალეთი|თრიალეთის]] რელიგიურ-ადმინისტრაციული ცენტრი იყო. აქ იჯდა ეპისკოპოსი წალკელი. ქალაქად გამოცხადდა [[1984]] წელს. მოსახლეობა 1,7 ათასი ([[2002]] წ.). ქალაქში არის სამრეწველო საწარმოები, ჯანდაცვის, განათლებისა და კულტურის დაწესებულებები. ისტორიულ ძეგლთაგან აღსანიშნავია ეძანის VI საუკუნის სამეკლესიანი ბაზილიკა, მეორე ეკლესია X საუკუნეს მიეკუთვნება. წალკაში არის [[მანგლისისა და წალკის ეპარქია|მანგლისისა და წალკის ეპარქიის]] კათედრა და რეზიდენცია.

[[კატეგორია:საქართველოს ქალაქები]]

[[en:Tsalka]]
