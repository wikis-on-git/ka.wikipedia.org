'''შანშე (შაჰანშა) მხარგრძელი''', (†  [[1261]]), XIII საუკუნის ქართველი დიდებული, მანდატურთუხუცესი, გავლენიანი სახელმწიფო მოღვაწე. [[ამირსპასალარი|ამირსპასალარ]]-[[მანდატურთუხუცესი|მანდატურთუხუცესის]] [[მხარგრძელი, ზაქარია II|ზაქარიას]] ძე. 

მხარგრძელის ნათლობის სახელი იყო სარგისი, შემდეგ [[ანისი|ანისის]] მფლობელის ტიტულის შაჰანშა იქცა მის საკუთარ სახელად (ანისიც და ეს ტიტულიც მემკვიდრეობით მიიღო მამისაგან). მამის გარდაცვალების შემდეგ 5 წლის მხარგრძელი იშვილა ბიძამ - [[მხარგრძელი, ივანე I|ივანე]] [[ათაბაგი|ათაბაგმა]], რომელმაც იგი ქალკედონურ სარწმინოებაზე მოაქცია. სრულასაკოვნების მიღწევის შემდეგ მხარგრძელი მანდატურთუხუცესი გახდა (ამირსპასალარის სახელო კი დროებით ივანეს სახლში გადავიდა).

მხარგრძელი დიდი მემამულე იყო [[საფრანგეთი|საფრანგეთის]] მეფის [[ლუი IX|ლუი IX-ის]] ემისარი მონღოლთა ყაენთან - რუბრიკი, რომელსაც მხარგრძელის მონღოლთა ყაენთან - რუბრუკი, რომელსაც მხარგრძელის მამულში გაუვლია, ახასიათებს მას როგორც 15 ქალაქის მფლობელ ძლიერ ფეოდალს.

მონღოლთა შემოჭრის დროს მხარგრძელმა თავი შეაფარა აჭარას, ხოლო შემდეგ დაუზავდა მტერს და დაიმტკიცა მისგან თავისი სამფლობელოები. რუსუდანმა მხარგრძელი გაგზავნა მონღოლებთან დასაზავებლად. მონღოლებთან შესარიგებლად იმერეთიდან აღმოსავლეთ საქართველოში გადმოსულ [[რუსუდანი|რუსუდანსა]] და მის ძეს [[დავით VI|დავითს]] სხვა დიდებულებთან ერთად შანშეც შეეგება. საქართველოს დუმნებად დაყოფის შემდეგ მონღოლებმა მხარგრძელი დანიშნეს ერთ-ერთი დუმნის მეთაურად, დაუქვემდებარეს მას მისი და [[მხარგრძელი, ავაგ|ავაგ მხარგრძელის]] მამული. უმეფობის ხანაში ([[1245]]-[[1247]]) შანშე დაუპირისპირდა [[ეგარსლან ბაკურციხელი|ეგარსლან ბაკურციხელს]], რომელმაც ხელთ იგდო ძალაუფლება, მონაწილეობდა [[დავით VII|დავით გიორგის ძის]] (შემდეგში დავით VII ულუ) და რუმიდან საქართველოში ჩამოყვანაში. შანშეს ვაჟი [[ამირსპასალარი]] [[მხარგრძელი, ზაქარია III|ზაქარია]] მონღოლებმა სიკვდილით დასაჯეს. ეს ვერ გადაიტანა მხარგრძელმა და იმავე წელს გარდაიცვალა. დაკრძალეს მის საგვარეულო მონასტერში - ქობერში.







[[კატეგორია:ქართველები]]
[[კატეგორია:ქართველი დიდებულები]] 
[[კატეგორია:გარდაცვლილი 1261]]
