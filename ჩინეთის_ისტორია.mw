'''ჩინეთის ისტორია'''

	ჩინეთის ისტორია, როგორც ძველი ნაწერები გვეუბნება, დაახლოვებით 3500 წლის წინ დაიწყო. ეს არის ერთ-ერთი უძველესი და უმთავრესი იმ ცივილიზაციათაგან, რომლებიც დღესაც კი არსებობს და განაგრძობს განვითარებას. კუს ბაკანზე ნაპოვნი ხელნაწერები, რომლებიც გვაგონებს ძველ ჩინურ დამწერლობას, თარიღდება 1500 წელს ჩვენს წელთაღრიცხვამდე. ეს ჩანაწერები გვეუბნება, რომ ჩინური ცივილიზაცია დაიწყო დაახლოვებით 5000 წლის წინ ქალაქ-სახელმწიფოების ჩამოყალიბებით. ამ ყველაფრის მიუხედავად, მიღებულია, რომ ჩინეთი გაერთიანდა ერთი დიდი სამეფოს, იმპერიის ქვეშ დაახლოვებით 2000 წლის წინ. წარმატებულმა დინასტიებმა, ჩამოაყალიბეს ბიუროკრატიული კონტროლის სისტემა, რომელიც საშუალებას აძლევდა იმპერატორს გაეკონტროლებინა დიდი ტერიტორია. ის, რასაც ჩვენ დღეს ვეძახით ჩინეთის ცივილიზაციას, დაიწყო იმპერატორი “ქინ შიჰუანგდი”-ს მიერ, დამწერლობის სისტემისა იძულებითი დადგენის (ჩვენს წელთაღრიცხვამდე 200 წელს) და კონფუციანიზმზე დამყარებული სახელმწიფო იდეოლოგიის (ჩვენს წელთაღრიცხვამდე 100 წელს) ჩამოყალიბების შემდეგ. 


----
	
პირველი დინასტია, რომლის შესახებაც ძალიან ცოტა ინფორმაცია მოიპოვება იყო ქსია-ს დინასტია. ამ დინასტიის დაახლოვებითი არსებობა თარიღდება 2200-1750 წლებში ჩვენს წელთაღრიცხვამდე. დღევანდელ დღემდე, უმეტესობა ისტორიკოსები თვლიდნენ, რომ ამ დინასტიის არსებობა, საერთოდ მითია, მაგრამ არქეოლოგიურმა გამოკვლევებმა ესეც ეჭვქვეშ დააყენა. ამ დინასტიის არსებობა/არ-არსებობის დამტკიცებას კიდევ ბევრი არქეოლოგიური აღმოჩენა და გათხრა ესაჭიროება. 
	

----

მეორე დინასტია, რომლის არსებობა დადასტურებულია, იყო შანგ-ის დინასტია, რომელიც თარიღდება 1750-1040 წლებში ჩვენს წელთაღრიცხვამდე. არის სამი მთავარი ფაქტორი რაც აუცილებელია ვიცოდეთ ამ დინასტიის შესახებ. 

• ისინი იყვნენ ყველა დროის ყველაზე განვითარებული და წინ წასული ბრინჯაოზე მომუშავე ცივილიზაცია;

• ამ დინასტიის ნეშთები, გვაძლევს ჩინური დამწერლობის ყველაზე ადრინდელ და სრულყოფილი ნიმუშებს, რომლებიც შესრულებულია ღორის ტყავზე. 

• ეს დინასტია იყო ალბათ ყველაზე სისხლს-მოწყურებული იმ დროისთვის და საერთოდ შუასაუკუნეებამდელ პერიოდში. მათ აშკარად უყვარდათ ადამიანების მსხვერპლშეწირვა. თუ მეფე მოკვდებოდა, მაშინ ას მონახე მეტი შეუერთდებოდა მას სამარხში. ზოგიერთებს, ჯერ თავს აჭრიდნენ და მერე ყრიდნენ სამარხში, ზოგს კი პირდაპირ ცოცხლად მარხავდნენ. ისინი აგრეთვე წირავდნენ ადამიანებს სხვადასხვა რიტუალურ და ცერემონიულ შემთხვევებზე. 
ამ დინასტიას ქონდა საკმაოდ უცნაური პატრილინიარული სისტემა, იმის მაგივრად რომ მამას შვილისთვის დაეტოვებინა ტრონი, მეფის წოდება გადადიოდა უმფროსი ძმიდან უმცროსზე. ხოლო იმ შემთხვევებში, როდესაც ყველაზე უმცროსი ძმა გარდაიცვლებოდა, მაშინ ტრონზე ადიოდა ასაკით ყველაზე დიდი ბიძაშვილი ან მამიდაშვილი (რომელიც აუცილებლად მამრობითი სქესის უნდა ყოფილიყო). 
	

----

შანგის დინასტიის გადაგვარების შემდეგ, ჩინეთის მმართველობაში, მოვიდა ზოუ-ს დინასტია, რომელმაც დაჰყო 1100-256 წლებში ჩვენს წელთ აღრიცხვამდე. ამ დინასტიის მმართველობის პერიოდი იყოფა ორ ნაწილად: დასავლური (1100-771) და აღმოსავლური (771-256) ზოუს დინასტია. უმეტესობა ისტორიკოსები და მეცნიერები ფიქრობენ, რომ ზოუს დინასტია უფრო “ჩინური” იყო, ვიდრე შანგის. თუნდაც იმიტომ, რომ ზოუს დინასტიაში მეფის (მმართველის) ტიტული მამისგან შვილს გადაეცემოდა. აგრეთვე ნაკლებად ჰქონდათ ყურადღება გამახვილებული ადამიანთა მსხვერპლშეწირვაზე. მაგრამ შანგის დინასტიასთან შედარებით ნაკლებად ძლიერები იყვნენ ბრინჯაოს ხმარებაში. თუმცა საუკუნეები დასჭირდა, სანამ დასავლეთმა ისწავლა ბრინჯაოს ხმარება ისევე, როგორც ზოუმ. ზოგიერთ მეცნიერს სჯერა, რომ ქსიას, შანგის და ზოუს დინასტიები იყო სამი სხვადასხვა კულტურა, რომლებიც ასე თუ ისე, ერთ პერიოდში აღმოცენდა ყვითელი მდინარის ველზე. ისტორიული ჩანაწერები კი ამას ასაბუთებს იმით, რომ ქსიას დინასტია დაიბყრო შანგმა, შემდეგ კი ზოუმ იმარჯვა ამ უკანასკნელზე. 
	
სინამდვილეში ზოუ არ მართავდა მთელ იმ ტერიტორიას, რაც მაშინ იყო ჩინეთი. იმ დროს ჩინეთი შედგებოდა ასე თუ ისე დამოუკიდებელი სამთავროებისგან. ზოუს დინასტია კი ყველაზე ძლიერი სამთავროს მართავდა. ეს სამთარო განლაგებული იყო ჩინეთის სამთავროების ცენტრში და ანვითარებდა და აღმავლობის გზაზე აყენებდა იამს, რასაც ჩინელები ეძახიან თავიანთ ქვეყანას – შუა სამეფოს. ზოუს დინასტიამ შესძლო სიმშვიდის შენარჩუნება რამოდენიმე ასწლეულის განმავლობაში, მაგრამ 771 წელს ჩვენს წელთაღრიცხვამდე, დასავლეთიდან მოსულმა ბარბაროსებმა დაანგრიეს დასავლეთ ზოუს სამთავრო დინასტია. ამ მარცხის შემდეგ, ზოუს დინასტიამ გადაინაცვლა აღმოსავლეთით, სწორედ ეს გახდა ზოუს დინასტიის მმართველობის პერიოდის ორ ნაწილად გაყოფის მიზეზი. 
	
აღმოსავლეთ ზოუს დინასტიას აშკარად შეეტყო ძალები შესუსტება. თანდათან ჩამოყალიბდა ახალი ფილოსოფიები და იდეები. სამი ყველაზე მნიშვნელოვანი, ისტორიული გადმოსახედიდან, იყო (არის) დაოიზმი (ტაოიზმი), კონფუციანიზმი, და ლეგალიზმი.  

• დაოიზმი არის აგებული დაო-ს შესწავლაზე, დაო ნიშნავს გზა-ს. დაოიზმის უძველესი წიგნია “დაო დე ჯინგ”-ი (გზა და სათნოება), რომელიც დაწერა ვინმე ლაო-ძი –მ. თუმცა დანამდვილებით არ არის ცნობილი ნამდვილად ლაო-ძი ერქვა ამს თუ არა; საერთოდ თუ არსებობდა ლაო-ძი; და არის თუ არა ეს წიგნი ერთი ავტორის მიერ დაწერილი. დაოისტებს უყვარდათ ამდაგვარი ფიქრები და პარადოქსული მსჯელობები. მაგალითად: “ამბავი კაცზე, რომელსაც ესიზმრებოდა რომ იგი იყო პეპელა, მერე მას გაეღვიძა და იგი ფიქრობდა ვინ იყო ის, ადამიანი თუ პეპელა, რომელსაც ესიზმრებოდა რომ ის იყო ადამიანი”. ეს არის დაოიზმის კლასიკური მაგალითი. დაოიზმს გარკვეული ზემოქმედება ჰქონდა ძენ (ზენ) ბუდიზმის განვითარებაზე.

• კონცუფიუსი, რომელიც ცხოვრობდა დაახლოვებით 500 წლით ადრე ქრისტემდე, თვლიდა რომ მორალიანი კაცები კარგი მმართველები არიან, და რომ სათნოება და ღირსება ერთ-ერთი უმთავრესი თვისებაა ოფიციალის ან ლიდერის. ცონფუსიანიზმი, საერთოდ ამბობს იმას, რომ ყველა ადამიანი კარგია; და რომ ღირსება და კეთილდღეობა მოიპოვება იმ შემთხვევაში, თუ ადამიანი სათანადოდ მოიქცევა. კონფუციოსმა დიდი ყურადღება გაამახვილა ამ “სათანადოზე” (ანუ სათანადოდ მოქცევაზე). კონფუციანიზმი ამბობს, რომ იმპერატორი არის სამოთხის შვილი (სამოთხე კი დასავლეთში აღიქმება როგორც ადგილი ცაში, ხოლო აღმოსავლეთში კი ნიშნავს ღვთაებრივ ძალას) და მას აქვს სამოთხის მანდატი რათა მართოს. 

• ლეგალიზმი მომდინარეობს კონფუციუსის ერთ-ერთი მოსწავლის, ხუნ-ძის სწავლებებისგან. ზუნ-ძის სწამდა, რომ უმეტესწილად ადამიანი ჯერ თავის თავზე იფიქრებს, მაშასადამე იგი არის ბოროტი. ამის გამო ლეგალისტებმა შექმნეს კანონები, რომლებიც გაამარტივებდნენ ნაციის მართვას. კონფუციანიზმის და ლეგალიზმის ფუნდამენტალური მიზანი იყო იმ დროს დაშლილი ჩინეთის ხელახალი გაერთიანება, უბრალოდ მათ სხვადასხვა მიდგომა არჩიეს. კონფუციანიზმი ეყრდნობოდა ღირსებას და ქველობას, ხოლო ლეგალიზმი იეყენბდა რკინის მუშტს. ლეგალიზმი იცავდა იმ ტექნიკებს და ხერხებს, რომლებიც გულისხმობდნენ წიგნების დაწვას და განადგურებას, მეზობლებს შორის დასმენის ინსტიტუტს, საიდუმლო პოლიციას, მოკლედ დაახლოვებით ისეთი სტილის ინსტიტუციებს, რომლებას მომავალში, ახლო ისტორიაში, გამოიყენეს ჰიტლერმა, სტალინმა, მაომ და სხვა დიქტატორებმა, თუნდაც მიხეილ სააკაშვილმა, კობა ბექაურის მაგალითზე. 


----

221 წელს ჩვენს წელთაღრიცხვამდე, ჩინეთის პირველმა იმპერატორმა (ის პირველი იმიტომ იყო, რომ მანამდე ყველა წინამდებარე დინასტიის მეთაურები საკუთარ თავს მეფეებს ეძახდნენ) ქინ შიჰუანგდიმ მთლიანად დაიბყრო რამოდენიმე ასწლეულის განმავლობაში დაშლილი ჩინეთი. მისი მოგება განაპირობა ორმა მიზეზმა: 

1. ის იყო თავგანწირული ლეგალისტი (იმ დონეზე თავგანწირული და ფანატიკური, რომ რაც ქვეყანაში წიგნი იყო, რაც მან იპოვა, ყველა დაწვა და გაანადგურა); ხოცავდა თავის გენერლებს და სამხედროებს იმის გამო, რომ მათ დააგვიანეს შეხვედრაზე (თუმცა ამან მომავალში მისი დამარცხება გამოიწვია).

2. მიზეზი კი ის გახდა, რომ ქინის სახელმწიფოს, დინასტიას, ჰქონდა ძალიან ბევრი რკინა, ამის გამო, რკინის ხანის პერიოდში, მათ ბევრად უფრო მეტი რკინის იარაღი ჰქონდათ ვიდრე სხვა სამთავროების არმიაებს. 
	
	
ქინის დინასტიის დროს დაიწყო ჩინეთის დიდი კედელის მშენებლობა. ფაქტობრივად ჩინეთის კედელს აშენებდნენ დაახლოვებით 1800 წლის განმავლობაში 5 დინასტია. დაიწყო ქინის დინასტიამ და დაამთავრა მინგის დინასტიამ ჩვენი წელთაღრიცხვით 1620 წელს. 
	
ჩვენ წელთაღრიცხვამდე 210 წელს ქინ შიჰუანგდი გარდაიცვალა. რასაც მალევე მოყვა დინასტიის დაშლა საკმაოდ კურიოზული მიზეზით. რევოლუცია დაიწყო ერთმა უბრალო ჯარისკაცმა, რომელსაც ქინის ბრძანებით სიკვდილით დასჯა მიუსაჯეს. მიზეზი ამისა გახდა ის, რომ ამ ჯარისკაცს დააგვიანდა ახალი მუშების (ამ შემთხვევაში, როგორც მე მივხვდი ლაპარაკია “ნორჩ მეომრებზე”) მიყვანა, რადგან წვიმიანი ამინდი იყო და გზები ძალიან ატალახიანდა. ამ ჯარისკაცმა დაითანხმა ყველა ის ადამიანი ვისაც მასთან ერთად მიუსაჯეს სიკვდილი, რომ დაეწყოთ გადატრიალება. ისინი საბოლოოდ დაიჭირეს და სათანადოდ დასაჯეს (მოკლეს), თუმცა მათმა წამოწყებულმა რევოლუციამ შედეგი გამოიღო. ქინის დინასტია დაიშალა და გზა გაეხსნა ახალ, ჰან-ის დინასტიას.
