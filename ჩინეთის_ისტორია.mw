[[სურათი:KangnidoMap.jpg|thumb|300px|ჩინეთის ისტორიული რუქა, 1402]]
'''ჩინეთის ისტორია''' უძველესი ხელნაწერების მიხედვით დაახლოებით 3500 წლის წინ დაიწყო. ეს არის ერთ-ერთი უძველესი და უმთავრესი იმ ცივილიზაციათაგან, რომლებიც დღესაც კი არსებობს და განაგრძობს განვითარებას. კუს ბაკანზე ნაპოვნი ხელნაწერები, რომლებიც გვაგონებს ძველ ჩინურ დამწერლობას, თარიღდება [[ძვ.წ. 1500]] წლით. ამ ჩანაწერების მიხედვით ჩინური ცივილიზაცია დაიწყო დაახლოვებით 5000 წლის წინ ქალაქ-სახელმწიფოების ჩამოყალიბებით. მიღებულია, რომ ჩინეთი ერთი დიდი სამეფოს, იმპერიის ქვეშ დაახლოებით 2000 წლის წინ გაერთიანდა. წარმატებულმა დინასტიებმა ჩამოაყალიბეს ბიუროკრატიული კონტროლის სისტემა, რომელიც საშუალებას აძლევდა იმპერატორს ემართა გეოგრაფიულად საკმაოდ დიდი ტერიტორია. ის, რასაც დღეს ჩინეთის ცივილიზაციას უწოდებენ დაიწყო იმპერატორი [[ქინ შიჰუანგდი]]-ს მიერ, დამწერლობის სისტემისა იძულებითი დადგენის ([[ძვ.წ. 200]] წელს) და [[კონფუცი|კონფუციანიზმზე]] დამყარებული სახელმწიფო იდეოლოგიის ([[ძვ. წ. 100]] წელს) ჩამოყალიბების შემდეგ. 


==ქსიას დინასტია==
[[სურათი:Xia.jpg|thumb|150px|ქსია]]

პირველი დინასტია, რომლის შესახებაც ძალიან ცოტა ინფორმაცია მოიპოვება იყო [[ქსია (დინასტია)|ქსიას]] დინასტია (''[[ჩინური ენა|ჩინ.]]'' 夏朝). ამ დინასტიის დაახლოებითი არსებობა თარიღდება [[ძვ.წ. 2200]]-[[ძვ.წ. 1750]] წლებით. დღევანდელ დღემდე, უმეტესობა ისტორიკოსებისა თვლიდნენ, რომ ამ დინასტიის არსებობა, საერთოდ მითია, მაგრამ არქეოლოგიურმა გამოკვლევებმა ესეც ეჭვქვეშ დააყენა. ამ დინასტიის არსებობა-არარსებობის დამტკიცებას კიდევ ბევრი არქეოლოგიური აღმოჩენა და გათხრა ესაჭიროება.

==შანის დინასტია==
[[სურათი:Shang.jpg|thumb|150px|შანი]]
მეორე დინასტია, რომლის არსებობა დადასტურებულია, იყო [[შანი (დინასტია)|შანის]] დინასტია (''[[ჩინური ენა|ჩინ.]]'' 商朝), რომელიც თარიღდება [[ძვ.წ. 1750]]-[[ძვ.წ. 1040]] წლებით. არის სამი მთავარი ფაქტორი რაც აუცილებელია ვიცოდეთ ამ დინასტიის შესახებ. 

* ის იყო ყველა დროის ყველაზე განვითარებული და წინ წასული ბრინჯაოზე მომუშავე ცივილიზაცია.
* ამ დინასტიის ნეშთები, გვაძლევს ჩინური დამწერლობის ყველაზე ადრინდელ და სრულყოფილი ნიმუშებს, რომლებიც შესრულებულია ღორის ტყავზე. 
* ეს დინასტია იყო ალბათ ყველაზე სისხლს-მოწყურებული იმ დროისთვის და საერთოდ შუასაუკუნეებამდელ პერიოდში. მათ აშკარად უყვარდათ ადამიანების მსხვერპლშეწირვა. თუ მეფე მოკვდებოდა, მაშინ ას მონაზე მეტი შეუერთდებოდა მას სამარხში. ზოგიერთებს, ჯერ თავს აჭრიდნენ და მერე ყრიდნენ სამარხში, ზოგს კი პირდაპირ ცოცხლად მარხავდნენ. ისინი აგრეთვე მსხვერპლად წირავდნენ ადამიანებს სხვადასხვა რიტუალურ და ცერემონიულ შემთხვევებზე. 
ამ დინასტიას ჰქონდა საკმაოდ უცნაური პატრილინიარული სისტემა, იმის მაგივრად რომ მამას შვილისთვის დაეტოვებინა ტახტი, მეფის წოდება გადადიოდა უფროსი ძმიდან უმცროსზე. ხოლო იმ შემთხვევებში, როდესაც ყველაზე უმცროსი ძმა გარდაიცვლებოდა, მაშინ ტახტზე ადიოდა ასაკით ყველაზე დიდი ბიძაშვილი ან მამიდაშვილი, რომელიც აუცილებლად მამრობითი სქესის უნდა ყოფილიყო.

==ჟოუს დინასტია==
===დასავლური ჟოუს დინასტია (ძვ.წ. 1100 - ძვ.წ. 771)===
[[სურათი:Zhou2.jpg|thumb|150px|ჟოუ]]
[[შანი (დინასტია)|შანის]] დინასტიის გადაგვარების შემდეგ, ჩინეთის მმართველობაში, მოვიდა [[ჟოუ (დინასტია)|ჟოუს]] დინასტია (''[[ჩინური ენა|ჩინ.]]'' 周朝), რომელმაც იარსება [[ძვ.წ. 1100]]-[[ძვ.წ. 256]] წლებში. ამ დინასტიის მმართველობის პერიოდი იყოფა ორ ნაწილად: დასავლური ([[ძვ.წ. 1100]]-[[ძვ.წ. 771]]) და აღმოსავლური ([[ძვ.წ. 771]]-[[ძვ.წ. 256]]) ჟოუს დინასტია. უმეტესობა ისტორიკოსები და მეცნიერები ფიქრობენ, რომ ჟოუს დინასტია უფრო “ჩინური” იყო, ვიდრე შანის. თუნდაც იმიტომ, რომ ჟოუს დინასტიაში მეფის (მმართველის) ტიტული მამისგან შვილს გადაეცემოდა. აგრეთვე ნაკლებად ჰქონდათ ყურადღება გამახვილებული ადამიანთა მსხვერპლშეწირვაზე. მაგრამ შანის დინასტიასთან შედარებით ნაკლებად ძლიერები იყვნენ ბრინჯაოს ხმარებაში. თუმცა საუკუნეები დასჭირდა, სანამ დასავლეთმა ისწავლა ბრინჯაოს ხმარება ისევე, როგორც ჟოუმ. ზოგიერთ მეცნიერს სჯერა, რომ ქსიას, შანის და ჟოუს დინასტიები იყო სამი სხვადასხვა კულტურა, რომლებიც ასე თუ ისე, ერთ პერიოდში აღმოცენდა ყვითელი მდინარის ველზე. ისტორიული ჩანაწერები კი ამას ასაბუთებს იმით, რომ ქსიას დინასტია დაიპყრო შანმა, შემდეგ კი ჟოუმ იმარჯვა ამ უკანასკნელზე. 
	
სინამდვილეში ჟოუ არ მართავდა მთელ იმ ტერიტორიას, რაც მაშინ იყო ჩინეთი. იმ დროს ჩინეთი შედგებოდა ასე თუ ისე დამოუკიდებელი სამთავროებისგან. ჟოუს დინასტია კი ყველაზე ძლიერი სამთავროს მართავდა. ეს სამთავრო განლაგებული იყო ჩინეთის სამთავროების ცენტრში და ანვითარებდა და აღმავლობის გზაზე აყენებდა [[იამი|იამს]], რასაც ჩინელები ეძახიან თავიანთ ქვეყანას – შუა სამეფოს. ჟოუს დინასტიამ შესძლო სიმშვიდის შენარჩუნება რამოდენიმე ასწლეულის განმავლობაში, მაგრამ [[ძვ.წ. 771]] წელს, დასავლეთიდან მოსულმა ბარბაროსებმა დაანგრიეს დასავლეთ ჟოუს სამთავრო დინასტია. ამ მარცხის შემდეგ, ჟოუს დინასტიამ გადაინაცვლა აღმოსავლეთით, სწორედ ეს გახდა ამ დინასტიის მმართველობის პერიოდის ორ ნაწილად გაყოფის მიზეზი.

===აღმოსავლური ჟოუს დინასტია (ძვ.წ. 771 - ძვ.წ. 256)===
აღმოსავლეთ ჟოუს დინასტიას აშკარად შეეტყო ძალების შესუსტება. თანდათან ჩამოყალიბდა ახალი ფილოსოფიები და იდეები. სამი ყველაზე მნიშვნელოვანი, ისტორიული გადმოსახედიდან, იყო (არის) [[დაოიზმი]] (ტაოიზმი), [[კონფუციანიზმი]], და [[ლეგალიზმი]].  

*დაოიზმი არის აგებული [[დაო]]-ს შესწავლაზე, დაო ნიშნავს გზას. დაოიზმის უძველესი წიგნია “[[დაო დე ჯინგ]]”-ი (გზა და სათნოება), რომელიც დაწერა [[ლაო-ძი]]-მ. თუმცა დანამდვილებით არ არის ცნობილი ნამდვილად ლაო-ძი ერქვა მას თუ არა, საერთოდ თუ არსებობდა ლაო-ძი და არის თუ არა ეს წიგნი ერთი ავტორის მიერ დაწერილი. დაოისტებს უყვარდათ ამდაგვარი ფიქრები და პარადოქსული მსჯელობები. მაგალითად: “ამბავი კაცზე, რომელსაც ესიზმრებოდა რომ იგი იყო პეპელა, მერე მას გაეღვიძა და იგი ფიქრობდა ვინ იყო ის, ადამიანი თუ პეპელა, რომელსაც ესიზმრებოდა რომ ის იყო ადამიანი”. ეს არის დაოიზმის კლასიკური მაგალითი. დაოიზმს გარკვეული ზემოქმედება ჰქონდა ძენ (ზენ) [[ბუდიზმი|ბუდიზმის]] განვითარებაზე.

*[[კონცუფი]], რომელიც ცხოვრობდა დაახლოებით ძვ.წ. V საუკუნეში, თვლიდა რომ მორალიანი კაცები კარგი მმართველები არიან, და რომ სათნოება და ღირსება ერთ-ერთი უმთავრესი თვისებაა ხელმძღვანელის ან ლიდერის. კონფუციანიზმი, საერთოდ ამბობს იმას, რომ ყველა ადამიანი კარგია და რომ ღირსება და კეთილდღეობა მოიპოვება იმ შემთხვევაში, თუ ადამიანი სათანადოდ მოიქცევა. კონფუციმ დიდი ყურადღება გაამახვილა ამ “სათანადოზე” (ანუ სათანადოდ მოქცევაზე). კონფუციანიზმი ამბობს, რომ იმპერატორი არის სამოთხის შვილი (სამოთხე კი დასავლეთში აღიქმება როგორც ადგილი ცაში, ხოლო აღმოსავლეთში კი ნიშნავს ღვთაებრივ ძალას) და მას აქვს სამოთხის მანდატი რათა მართოს. 

*ლეგალიზმი მომდინარეობს კონფუცის ერთ-ერთი მოსწავლის, [[ხუნ-ძი|ხუნ-ძის]] სწავლებებისგან. ზუნ-ძის სწამდა, რომ უმეტესწილად ადამიანი ჯერ თავის თავზე იფიქრებს, მაშასადამე იგი არის ბოროტი. ამის გამო ლეგალისტებმა შექმნეს კანონები, რომლებიც გაამარტივებდნენ ხალხის მართვას. კონფუციანიზმის და ლეგალიზმის ფუნდამენტალური მიზანი იყო იმ დროს დაშლილი ჩინეთის ხელახალი გაერთიანება, უბრალოდ მათ სხვადასხვა მიდგომა არჩიეს. კონფუციანიზმი ეყრდნობოდა ღირსებას და ქველობას, ხოლო ლეგალიზმი იყენბდა რკინის მუშტს. ლეგალიზმი იცავდა იმ ტექნიკებს და ხერხებს, რომლებიც გულისხმობდნენ წიგნების დაწვას და განადგურებას, მეზობლებს შორის დასმენის ინსტიტუტს, საიდუმლო პოლიციას, მოკლედ დაახლოვებით ისეთი სტილის ინსტიტუციებს, რომლებას მომავალში, ახლო ისტორიაში, გამოიყენეს ჰიტლერმა, სტალინმა, მაომ და სხვა დიქტატორებმა.



==ცინ შიჰუანდი და ცინის დინასტია==
[[სურათი:Qin.jpg|thumb|150px|ცინი]]
[[ძვ.წ. 221]] წელს, ჩინეთის პირველმა იმპერატორმა (მანამდე ყველა წინამდებარე დინასტიის მეთაურები საკუთარ თავს მეფეებს ეძახდნენ) [[ცინ შიჰუანდი|ცინ შიჰუანდიმ]] მთლიანად დაიპყრო რამოდენიმე ასწლეულის განმავლობაში დაშლილი ჩინეთი. მისი მოგება განაპირობა ორმა მიზეზმა: 

*ის იყო თავგანწირული ლეგალისტი (იმ დონეზე თავგანწირული და ფანატიკური, რომ რაც ქვეყანაში წიგნი იყო, რაც მან იპოვა, ყველა დაწვა და გაანადგურა); ხოცავდა თავის გენერლებს და სამხედროებს იმის გამო, რომ მათ დააგვიანეს შეხვედრაზე (თუმცა ამან მომავალში მისი დამარცხება გამოიწვია).
*ცინის სახელმწიფოს, დინასტიას, ჰქონდა ძალიან ბევრი რკინა, ამის გამო, რკინის ხანის პერიოდში, მათ ბევრად უფრო მეტი რკინის იარაღი ჰქონდათ ვიდრე სხვა სამთავროების არმიაებს. 
	
	
[[ცინი (დინასტია)|ცინის]] დინასტიის (''[[ჩინური ენა|ჩინ.]]'' 秦) დროს დაიწყო [[ჩინეთის დიდი კედელი|ჩინეთის დიდი კედელის]] მშენებლობა. ფაქტობრივად ჩინეთის კედელს აშენებდა 5 დინასტია დაახლოებით 1800 წლის განმავლობაში. დაიწყო ცინის დინასტიამ და დაამთავრა [[მინი (დინასტია|მინის]] დინასტიამ ჩვენი წელთაღრიცხვით [[1620]] წელს. 
	
[[ძვ.წ. 210]] წელს ცინ შიჰუანდი გარდაიცვალა. რასაც მალევე მოყვა დინასტიის დაშლა საკმაოდ კურიოზული მიზეზით. რევოლუცია დაიწყო ერთმა უბრალო ჯარისკაცმა, რომელსაც ქინის ბრძანებით სიკვდილით დასჯა მიუსაჯეს. მიზეზი ამისა გახდა ის, რომ ამ ჯარისკაცს დააგვიანდა ახალწვეულების მიყვანა, რადგან წვიმიანი ამინდი იყო და გზები ძალიან ატალახიანდა. ამ ჯარისკაცმა დაითანხმა ყველა ის ადამიანი ვისაც მასთან ერთად მიუსაჯეს სიკვდილი, რომ დაეწყოთ გადატრიალება. ისინი საბოლოოდ დაიჭირეს და სათანადოდ დასაჯეს (მოკლეს), თუმცა მათმა წამოწყებულმა რევოლუციამ შედეგი გამოიღო. ცინის დინასტია დაიშალა და გზა გაეხსნა ახალ, [[ჰანი (დინასტია)|ჰანის]] დინასტიას.



{{ჩინეთი}}
[[კატეგორია:ჩინეთი|ისტორია]]

[[de:Geschichte Chinas]]
[[en:History of China]]
[[et:Hiina ajalugu]]
[[es:Historia de China]]
[[eo:Historio de Ĉinio]]
[[fr:Histoire de la Chine]]
[[he:ההיסטוריה הסינית]]
[[ko:중국의 역사]]
[[nl:Geschiedenis van China]]
[[ja:中国の歴史]]
[[nb:Kinas historie]]
[[pl:Historia Chin]]
[[pt:História da China]]
[[ru:История Китая]]
[[fi:Kiinan kansantasavallan historia]]
[[sv:Kinas historia]]
[[th:ประวัติศาสตร์จีน]]
[[zh:中国历史]]
