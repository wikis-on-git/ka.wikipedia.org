'''ავტოკეფალია''' (ბერძნ. ავტოს – თვითონ და კეფალე – თავი), [[მართლმადიდებლობა|მართლმადიდებლობაში]]: ერთი ადგილობრივი [[ეკლესია|ეკლესიის]] დამოუკიდებლობა მეორისაგან; პირველი ავტოკეფალიური ეკლესიები წარმოიქმნა რომის იმპერიაში და მის მეზობელ ქვეყნებში. IV ს. შეიქმნა ოთხი ავტოკეფალიური ეკლესია: კონსტანტინოპოლის, ალექსანდრიის, ანტიოქიის, იერუსალიმის, მოგვიანებით ანტიოქიისას გამოეყო [[კვიპროსი|კვიპროსისა]] და ქართული ეკლესიები. ამჯამად არსებობს 15 ავტოკეფალიური მართლმადიდებლური ეკლესია: [[ალბანეთი|ალბანეთის]], [[ალექსანდრია|ალექსანდრიის]], [[ამერიკა|ამერიკის]], [[ანტიოქია|ანტიოქიის]], [[ბულგარეთი|ბულგარეთის]], ქართული, [[იერუსალიმი|იერუსალიმის]], [[კვიპროსი|კვიპროსის]], [[კონსტანტინოპოლი|კონსტანტინოპოლის]], [[პოლონეთი|პოლონეთის]], [[რუმინეთი|რუმინეთის]], [[რუსეთი|რუსეთის]], [[სერბეთი|სერბეთის]], [[ჩეხეთი|ჩეხეთის]] და [[ელადა|ელადის]] (ბერძნული) ეკლესიები. ქართული ავტოკეფალია ეკლესიური დიფტიქით მეცხრეა.
