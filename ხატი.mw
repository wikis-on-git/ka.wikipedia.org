'''ხატი''' (არაბ., - ხაზი, ნაწერი), ქრისტიანულ რელიგიაში იესო ქრისტეს, ღვთისმშობლის, მოციქულების და წმინდანების ფერწერული ან რელიეფური გამოსახულება.

მართლმადიდებელ და რომის კათოლიკურ ეკლესიაში ხატი ტაძრის ძირითად შემადგენელ ნაწილს და ღმერთთან ურთიერთობის ერთ-ერთ გზას წარმოადგენს. კათოლიკურ ეკლესიაში ძირითადად სკულპტურული გამოსახულება ჭარბობს, მართლმადიდებელ ეკლესიაში - ხეზე შესრულებული ფერწერული ხატი ქრისტიანულ ეკლესიაში უძველესი დროიდან სცემდნენ თაყვანს წმინდა გამოსახულებებს. ქრისტიანობის დევნის პერიოდში რომის კატაკომბებში ხატს სიმბოლურად გამოსახავდნენ. მაგ., იესო ქრისტეს კრავის ამ მწყემსის სახით. გამოსახავდნენ აგრეთვე თევზებს, ღუზას, რომელიც წყალს სვამს, ეს ნიშნავდა სულიერი წყურვილის დაკმაყოფილებას, პალმა - ცოდვაზე გამარჯვებას და ა.შ. ქრისტიანობის დევნის შეწყვეტის შემდეგ დაიწყო ხატწერის განვიტარება, ხოლო IV საუკუნეში ხატი საბოლოოოდ დამკვიდრდა ეკლესიაში, მიუხედავად იმ დიდი რელიგიურო მოძრაობისა, რომელიც ისტორიაში [[ხატმებრძოლობა|ხატმებრძოლობის]] სახელით არის ცნობილი. ევსები კესარიელის (IV ს.) ცნობით, პირველი ხატი, ე. წ. შექმნილია ეისო ქრისტეს მიწიერი ცხოვრების დროს. თქმულების ტანახმად, ტილოზე (უბრუსზე), რომელიც ქრისტემ სახეზე მიიფარა, გამოსახულია მისი სახე. 

[[ანტონ მარტყოფელი|ანტონ მარტყოფელის]] მიერ საქართველოში ჩამოტანილი ასლი ხელთუქმნელი ხატისა, "ანჩისხატის" სახელწოდებით ცნობილი, [[ანჩისხატი|ანჩისხატის ეკლესიაში]] იყო დასვენებული, ამჟამად საქართველოს ხელოვნების მუზეუმში ინახება. ქრისტიანულ ეკლესიაში ზოგიერთი ხატი სასწაულთმოქმედებითაა ცნობილი. ასეთებია ივერიის ღვთისმშობელი ანუ "პორტაიტისა", სამხელიანი ღვთისმშობელი, წილკნის, მანგლისის, სიონის, ყაზანის, იერუსალიმის ღვთისმშობელი, სედნაიის ღვთისმშობელი, ილორის წმ. გიორგის ხატი და სხვა. ხატი გვხვდება ლამაისტურ რელიგიაშიც.
