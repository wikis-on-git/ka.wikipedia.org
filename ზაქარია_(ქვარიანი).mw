'''ზაქარია''' (გვარად ქვარიანი) (―    †  [[1660]]), დასავლეთ საქართველოს კათალიკოს-პატრიარქი [[1657]]-60, გელათის ეპისკოპოსი (გენათელი) მიტროპოლიტის წოდებით [[1637]]-60. საგვარეულო მამულები და სასახლე ჰქონდა ქუთაისში მწვანეყვავილაზე. იმერეთის სამეფო კართან დაახლოებული პირი და ალექსანდრე III-ის პირადი მოძღვარი იყო. ზრუნავდა დასავლეთ საქართველოს ეკლესიის და კულტურის მთლიანობის განმტკიცებისათვის. დაახლოებით [[1659]] ოდიშის მთავარს ვამეყ III დადიანს ფიცი დაადებინა ოდიშში საკათალიკოსო მამულების მმართველობაში ჩაურევლობის შესახებ და სხვ., მისგანვე მიიღო საკათალიკოსო სადგომად სენაკის საწინამძღვრო ეკლესია მამულებითა და სასახლით. ასევე საკათალიკოსო სადგომად გურიის მთავრებისაგან მიიღო აკეთის საწინააღმდეგო ეკლესია მამულებით. ცნობილია მისი შეკვეთით [[1652]]-55 გადაწერილი დიდი გულანი, რომელიც [[1705]] დავითგარეჯის მონასტრისათვის შეუწირავთ. ზაქარია სიცოცხლეშივე გამოუხატავთ გელათის ეკლესიის სამხრეთ სვეტზე. დაკრძალულია გელათში.



[[კატეგორია:ქართველები]]


[[კატეგორია:საქართველოს კათალიკოსები]]
