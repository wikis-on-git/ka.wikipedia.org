'''საინგილო''' ისტორიულ-გეოგრაფიული მხარეა თანამედროვე [[აზერბაიჯანი|აზერბაიჯანში]]. იგი ისტორიული [[კახეთი|კახეთის]], კერძოდ [[ჰერეთი|ჰერეთის]] ჩრდილო-აღმოსავლეთი ნაწილი იყო. ამ ტერიტორიის [[საქართველო|საქართველოდან]] ჩამოცილება დაიწყო [[1604]] წელს, როდესაც [[შაჰ-აბასი|შაჰ-აბასმა]] იგი წახურელ ლეკებს გადასცა. [[1727]] წელს კი [[თურქეთი|თურქეთის]] სულთანმა საინგილო ჭარელ ლეკებს მიუზომა. ამას მოჰყვა ამ მიწაზე ლეკების ჩამოსახლება, რომლებმაც ქართულ სოფლებში მოიკიდეს ფეხი. [[XVIII]] ს-ში [[ლეკები]] გაერთიანდნენ ორ პოლიტიკურ ერთეულში: ელისუს სასულთნოსა და ჭარ-ბელაქანის თემში. დაიწყო ქართველების დევნა და მათი ძალდატანებითი გამაჰმადიანება. გამაჰმადიანებულ ქართველს იანგილოს ეძახდნენ, რაც თურქულად “ახლად მორჯულებულს” ნიშნავს. აქედან წარმოსდგება სახელები “ინგილო” და “საინგილო”.


[[1803]] წელს რუს-ქართველთა ჯარმა [[ჭარ-ბელაქანი]] დაიკავა და ამის შემდეგ საქართველოს ნაწილია ჯერ ჭარ-ბელაქნის სამხედრო ოლქის, შემდეგ [[ზაქათალის ოლქი|ზაქათალის ოლქის]] სახელით. 1921 წელს საინგილო აზერბაიჯანს გადაეცა.


თანამედროვე ადმინისტრაციულ-ტერიტორიული დაყოფით საინგილო მოიცავს აზერბაიჯანის რესპუბლიკის ბელაქნის, ზაქათალისა და კახის რაიონების ტერიტორიას.

[[კატეგორია:საქართველოს ისტორიულ-გეოგრაფიული მხარეები]]
