'''ზელიმხან აბდულ–მუსლიმის ძე იანდარბიევი''' დაიბადა [[1952]] წლის [[12 სექტემბერი|12 სექტემბერს]] [[ყაზახეთი|ყაზახეთში]], გადასახლებაში მყოფ [[ჩეჩნები|ჩეჩენთა]] ოჯახში. ვიდრე პოლიტიკაში მოვიდოდა მას ახალგაზრდობაში მრავალი სამუშაოს გამოცვლა მოუწია. 

==პოლიტიკური კარიერა==
[[1990]] წლის მაისში დააარსა '''ვაინახთა დემოკრატიული პარტია''', რომლის უმთავრეს მიზანს წარმოადგენდა [[ჩეჩნეთი|ჩეჩნეთის]] დამოუკიდებელი სახელმწიფოს შექმნა. [[1993]] წლის [[17 აპრილი|17 აპრილს]], პრეზიდენტ [[დუდაევი, ჯოჰარ|ჯ. დუდაევის]] ბრძანებით იგი დაინიშნა ჩეჩნეთის ვიცე–პრეზიდენტის მოვალეობის შემსრულებლად. [[1995]] წლის იანვრის შუა რიცხვებში ხელმძღვანელობდა გროზნოს თავდაცვით ოპერაციას რუსეთის საოკუპაციო ჯარების წინააღმდეგ.

[[1996]] წელს, პრეზიდენტ ჯ. დუდაევის დაღუპვის შემდეგ ცხრა თვის მანძილზე ასრულებდა იჩქერიის პრეზიდენტის მოვალეობას. [[1997]] წლის  [[27 იანვარი|27 იანვარს]] გამართულ საპრეზიდენტო არჩევნებში იანდარბიევი მესამე აღმოჩნდა [[მასხადოვი, ასლან|ა.მასხადოვისა]] და [[ბასაევი, შამილ|შ.ბასაევის]] შემდეგ.

[[1999]] წლის ოქტომბერში,[[რუსეთ–ჩეჩნეთის მეორე ომი|რუსეთ–ჩეჩნეთის მეორე ომის]] დაწყების შემდგომ ზ. იანდარბიევი დიპლომატიური მისიით გაემგზავრა [[ავღანეთი|ავღანეთში]], სადაც თალიბთა ხელმძღვანელობასთან მიღწეულ იქნა შეთანხმება ჩეჩნეთის რესპუბლიკა იჩქერიის დამოუკიდებელ სახელმწიფოდ აღიარებაზე.

==ემიგრაცია==
[[2000]] წლიდან იანდარბიევი ცხოვრობდა [[ქატარი|ქატარში]], სადაც ჩრი–ის პრეზიდენტის წარმომადგენლად ითვლებოდა. [[2001]] წლის [[9 ოქტომბერი|9 ოქტომბრიდან]] რუსეთის ძალისხმევით ბატონ იანდარბიევზე გამოცხადდა საერთაშორისო ძებნა. [[მოსკოვი|მოსკოვში]], დუბროვკას ქუჩაზე მდებარე კულტურის სახლში განვითარებული მოვლენებისას იანდარბიევმა გამოთქვა მზადყოფნა საშუამავლო მისია შეესრულებინა ჩეჩენ დივერსანტებსა და რუსეთის ხელისუფლებას შორის. ამის საპასუხოდ, კრემლმა, როგორც მას ხშირად ახასიათებს, კატარისგან დაუყოვნებლივ მოითხოვა ზ. იანდარბიევის გადაცემა, რაზეც ოფიციალურმა დოჰამ დიპლომატიური დუმილით უპასუხა. მოგვიანებით განვითარებული მოვლენები ისტორიაში შევიდა როგორც ნორდ–ოსტის ტრაგედია.

ზ. იანდარბიევი დაიღუპა მასზე განხორციელებული ტერორისტული აქტის შედეგად [[2004]] წლის                                         [[13 თებერვალი|13 თებერვალს]], კატარის საამიროს დედაქალაქ [[დოჰა|დოჰაში]]. მოგვიანებით ხელისუფლებმა დააკავეს ამ ვერაგული მკვლელობის შემსრულებელნი, რომლებიც აღმოჩნდნენ რფ–ის გენშტაბის მთავარი სადაზვერვო სამმართველოს აგენტები.


[[კატეგორია:ჩეჩნები]]
[[კატეგორია:დაბადებული 1952]]
[[კატეგორია:გარდაცვლილი 2004]]
