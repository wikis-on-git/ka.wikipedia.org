[[სურათი:Goebbels.jpg|thumb|180px]]
'''გიობელსი, პაულ იოზეფ''' (''[[გერმანული ენა|გერმ.]] Paul Josef Goebbels'') (* [[29 ოქტომბერი]] [[1897]]; რაიდტი ([[მიონხენგლადბახი]]), [[გერმანია]]; † [[1 მაისი]] [[1945]]; [[ბერლინი]], [[გერმანია]]) - გერმანელი სახელმწიფო მოღვაწე, პუბლიცისტი, [[გერმანული ლიტერატურა|გერმანული ლიტერატურის]] და [[ფილოსოფია|ფილოსოფიის]] [[დოქტორი]]. ერთ-ერთი ყველაზე გავლენიანი პოლიტიკოსი [[მესამე რაიხი|მესამე რაიხის]] ხანაში. უამრავ სახელმწიფო და პარტიულ თანამდებობეთან ერთად [[1933]]-[[1945]] წ.წ. ეკავა [[სახალხო განათლების და პროპაგანდის სამინისტრო|სახალხო განათლების და პროპაგანდის რაიხსმინისტრის]] პოსტი.


== ადრეული წლები ==

გიობელსი დაიბადა [[1897]] წელს  რაიდტში ''([[გერმანული ენა|გერმ.]] Rheydt)''  ([[ჩრდილოეთი რაინ-ვესტფალია|რაინლანდი]]) დღიური მუშის ფრიც გიობელსის და მისი მეუღლის კატარინას ''([[გერმანული ენა|გერმ.]] Katharina Odenhausen)''  [[კათოლიციზმი|კათოლიკურ]] ოჯახში. ჰყავდა ორი უფროსი ძმა,  კონრადი და ჰანსი და უმცროსი და  მარია. 4 წლის ასაკში გიობელსი დაავადდა ძვლის ტვინის ანთებით, რამაც მარჯვენა თეძოს ძვალი დაუმახინჯა და იგი მთელი ცხოვრების მანძილზე კოჭლი დარჩა. სოციალურად დაბალი ფენიდან წარმომავლობამ და ფიზიკურმა ნაკლმა (გარდა სიკოჭლისა გიობელსი ტანმორჩილიც იყო. დაახ. 155 სმ სიმაღლის) განაპირობა მისი უსაღვრო პატივმოყვარეობის გრძნობის ადრეულ ასაკშივე ჩამოყალიბება, რისი შედეგიც იყო გიობელსის მიერ [[1917]] წელს წლის საუკეთესო სკოლადამთავრებულის ატესტატის აღება.

იმავე [[1917]] წელს იგი სამხედრო კომისიის მიერ დაწუნებულ იქნა და აეკრძალა [[პირველი მსოფლიო ომი|პირველ მსოფლიო ომში]] მოხალისედ წასვლა. რაკი სამხედრო კარიერის გაკეთების შანსი აღარ ჰქონდა გიობელსმა სწავლა დაიწყო [[ნიდერლანდი|ნიდერლანდებში]] [[იეზუიტები|იეზუიტთა]] სამინარიაში და გადაწყვიტა მღვდელი გამხდარიყო. თუმცა მალა ეს გადაწყვეტილება მან შეიცვალა და [[ლიტერატურა|ლიტერატურასა]] და [[ფილოსოფია|ფილოსოფიას]] ეუფლებოდა [[ბონი|ბონის]], [[ბერლინი|ბერლინის]] და [[ჰაიდელბერგი|ჰაიდელბერგის]] უნივერსიტეტებში. [[1921]] წელს [[მიუნხენი|მიუნხენის]] "ლუდვიგ-მაქსიმილიან-უნივერსიტეტში" დაიცვა სადოქტორო დისერტაცია "გერმანულ [[რომანტიზმი|რომანტიზმზე]]".

[[პირველი მსოფლიო ომი|პირველი მსოფლიო ომის]] შემდგომ პერიოდში გიობელსი "ორიენტაციადაკარგული" იყო და "იდეოლოგიურ კრიზის" განიცდიდა. დამარცხების გრძნობას თან დაერთო ფინანსური პრობლემებიც. მიუხედავად დოქტორის ხარისხისა მის ლიტერატურული ამბიციები სხვადასხვა გამომცემლობათა არქივებში იკარგებოდა. [[1920]] წელს გიობელსი მისმა მეგობარმა ქალმა ანკა შტალჰერმმა ''([[გერმანული ენა|გერმ.]] Anka Stalherm)'' მიატოვა.  [[1922]] წლიდან იგი გატაცებული იყო [[შპენგლერი, ოსვალდ|ოსვალდ შპენგლერის]] და [[ჩემბერლენი, ჰიუსტონ სტიუარტ| ჰიუსტონ სტიუარტ ჩემბერლენის]] ნაშრომებით. ყოველმხრივ გზამოჭრილი გიობელსი ამ პერიოდიდან დაუკავშირდა მემარჯვენე რადიკალურ წრეებს და თანდათანობით ანტისემიტი გახდა, რითაც იგი საკუთარ ცხოვრებასთან წინააღმდეგობაში მოვიდა. მისი ახალი მეგობარი ქალი ელზე იანკე ''([[გერმანული ენა|გერმ.]] Else Janke)'' დედის მხრიდან ებრაელი იყო.

[[1923]] წელს ელზე იანკეს დახმარებით გიობელსმა შეძლო სამსახური ეპოვა "[[დრეზდნერ ბანკი|დრეზდნერ ბანკში]]", რომელიც მან 9 თვის შემდეგ ისევ დაკარგა. ამ დღიდან გიობელსი [[კაპიტალიზმი|კაპიტალიზმში]] ხედავდა [[ებრაელი ერი|ებრაელთა]] შეთქმულებას მსოფლიოს წინააღმდეგ.


== აღმავლობის ხანა ==

=== თანამშრომლობა გრეგორ შტრასერთან ===
[[სურათი:Goebbels-1925.jpg|thumb|180px|გიობელსი XX ს-ის 20-იან წლებში]]
გიობელსი, რომელიც [[რაინლანდ-პფალცი|რაინლანდსა]] და [[ჩრდილოეთი რაინ-ვესტფალია|ვესტფალიაში]] აგიტატორობდა, [[შტრასერი, გრეგორ|გრეგორ შტრასერის]] პირადი მდივანი გახდა. [[1925]] წლის ''[[1 ოქტომბერი|1 ოქტომბრიდან]]'' ძმებ შტრასერებთან ერთად იგი გამოსცემდა ''"ნაციონალ-სოციალისტურ წერილებს"''. კრიტიკოსები მემარჯვენე ბანაკიდან გიობელსს "კომუნისტურ" წერის მანერაში დებდნენ ბრალს. იგი ძმებ შტრასერებთან ერთად პარტიის მემარცხენე ფრთის წევრი იყო, რომლებიც "სოციალისტური" ამბიციებს "ნაციონალურზე" წინ აყენებდნენ.

ამ პერიოდში გიობელსი არათუ უარყოფდა პოლიტიკურ კავშირ [[სსრკ]]-თან, არამედ [[ლენინი, ვლადიმირ|ლენინით]] იმდენად აღფრთოვანებული იყო, რომ ამ უკანასკნელში "რუსეთის ნაციონალურ გამათავისუფლებელს" ხედავდა. მისი აზრით "გერმანიასაც არ უნდა ებრძოლა კაპიტალიზმითვის". მიუხედავად ყოველივე ამისა გიობელსი არამც და არამს თავს "კომუნისტად" არ გრძნობდა.

ცხოვრების ამ პერიოდში იგი დისტანციას იკავებდა [[ჰიტლერი, ადოლფ|ჰიტლერის]] მიმართაც. მისთვის მიუღებელი იყო ინდუსრიის მაგნატებისაგან პარტიის დაფინანსება, რასაც ჰიტლერი სიამოვნებით აკეთებდა. ამასთან ერთად გიობელსის აზრით პარტიის ცენტრალური ოფისი [[მიუნხენი|მიუნხენიდან]] სადმე, ჩრ. გერმანიაში უნდა გადასულიყო და ჰიტლერის ნაცვლად პარტიას სათავეში [[შტრასერი, გრეგორ|გრეგორ შტრასერი]] უნდა ჩადგომოდა.

გიობელსის პოზიცია ჰიტლერს შეუმჩნეველი არ დარჩენია. იგი აფასებდა მას როგორც ნიჭიერ პროპაგანდისტს და შეეცადა გიობელსი შტრასერის ფრაქციისთვის ჩამოეშორებინა. რაც წარმატებით შეასრულა კიდეც. ჰიტლერმა გიობელსს "[[მაინ კამპფი]]"-ის ის თავები წააკითხა, რომელშიდაც  პროპაგანდაზე და ორგანიზაციულობაზე დიდ იმედებს ამყარებდა. გიობელსი იმდენად არფრთოვანებული დარჩა წანაკითხი თეზებით, რომ იმ დღიდან ჰიტლერის უერთგულეს თანამებრძოლად იქცა.

=== პირველი საჯარო გამოსვლები ბერლინში ===

=== "ანგრიფი" ===

მომდევნო პერიოდული ორგანო, რომლიეც გიობელსმა გამსცა იყო გაზეთი "[[ანგრიფი (გაზეთი)|ანგრიფი]]" ''([[გერმანული ენა|გერმ.]] Der Angriff)''. მის გამოცემას [[1927]] წლის [[4 ივლისი|4 ივლისს]] წინ უძღოდა გიობელსის მიერ "პლაკატიზირებული" სარეკლამო კამპანია. მიუხედავად ამისა გაზეთი თავდაპირველად მხოლოდ რამდენიმე კიოსკში იყიდებოდა, რითაც გიობელსი უკმაყოფილო დარჩა. მან გაზეთს ახალი, "მუშური" სახე მისცა  და დაუპირისპირა "მჩაგვრელთა" ფენას. 

[[1927]] წლის [[29 ოქტომბერი|29 ოქტომბერს]] გიობელსს ნება დართეს კვლავ თავისუფლად გაეგრძელებინა ჟურნალისტური საქმიანობა. "ანგრიფი" მის საყვირად იქცა. ამიერად იგი თითქმის ყოველდღიურად მთავარ გვერდზე პოლიტიკური მტრების ლანძღვა-გინებით გაჟღენთილ სტატიას ათავსებდა. ამ პერიოდისათვის გიობელსი უკვე "შინაური კაცი" გახდა [[ბერლინი|ბერლინში]]. როგორც თვითონ ამბობდა ბერლინმა იგი "მტკიცე" და "ცივი" გახადა. იყენებდა რა გესლიან ირონიას და ბერლინულ [[ჟარგონი|ჟარგონს]] იგი თავდაუზოგავად ესხმოდა "მტრებს" თავის სტატიებში. 

=== პროპაგანდის მეთაური ===
[[სურათი:goebbels1929.jpg|thumb|180px|გიობელსი ტრიბუნაზე 1929 წელს]]
[[1939]] წლის [[9 იანვარი|9იანვარს]] გიობელსი დაინიშნა [[გერმანიის ნაციონალ-სოციალისტური მუშათა პარტია|ნაცისტური პარტიის]] პროპაგანდის განყოფილების ხელმძღვანელად მთელი რაიხის მასშტაბით ''([[გერმანული ენა|გერმ.]] Reichspropagandaleiter)''. ამ გარემოებამ ფრთები შეასხა მის იდეების -  მასობრივი სანახაობრივი ღონისძიებების, მარშების, დაკრძალვების და სხვათა - რეალობაში გადატანას. ყოველივე ამას გიობელსი იმდენად დახვეწილად და სრულყოფილად ატარებდა, რომ თვეითოვნე მოდიოდა განცვიფრებაში იმ გარემოებით თუ როგორ ადვილად შეიძლებოდა ფართო მასების სიტყვით მანიპულირება.

პროპაგანდისტულ საქმიანობასთან ერთად გიობელსი ხელმძღვანელობდა აგრეთვე პოლიტიკური მტრების წინააღმდეგ გატარებულ მატერორიზებელ აქციებს "[[SA]]"-ს წევრების მიერ. მისი გაზეთის ფურცლებზე "[[SA]]"-ს მებრძოლები "გმირების" ეპითეტებით იყვნენ შემკობილნი.

=== არჩევნები ===
[[1930]] წლის [[14 სექტემბერი|14 სექტემბრის]] არცევნებისატვის გიობელსმა მობილიზება გაუკეთა მთელ პარტიას. მან განაცხადა რომ ნაცისტების პროგრამა-მინიმუმი იყო [[რაიხსტაგი (ვაიმარის რესპუბლიკა)|რაიხსტაგში]] 40 ადგილის მოპოვება. დაახლოებით 6.000-მდე შეკრებაში, რომელზეც გიობელსის შერჩეული ორატორები გამოიდოდნენ ხდებოდა ნაცისტური პარტიის პროპაგირება. მისივე ბრძანებით დაბეჭდილ იქნა უამრავი პლაკატი და საინფორმაციო ბროშურა, პარტიის გაზეთები გაოთხმაგებული ტირაჟით გამოდიოდა. არჩევნების შედეგებმა მოლოდინს გადააჭარბეს. "[[გერმანიის ნაციონალ-სოციალისტური მუშათა პარტია|NSDAP]]" ამომრჩეველტა ხმების 18% მოაგროვა და რაიხსტაგში 107 დეპუტატი გაიყვანა. ამ წარმატებამ გიობელსის ავტორიტეტი უზომოდ გაზარდა. გადაჭრილ იქნა მისი ფინანსური პრობლემებიც. ინდუსტრიის მაგნატების "შემოწირულობებმა" საშუალება მისცა გიობელსს "ანგრიფი" ყოველდღიურ გაზეთად გადაექცია.

=== ხელისუფლებაში მოსვლის წინ ===
[[1932]] წლის [[31 ივლისი|31 ივლისს]] ნაცისტებმა კიდევ ერთ დიდ გამარჯვებას მიაღწიეს - მათ [[რაიხსტაგი (ვაიმარის რესპუბლიკა)|რაიხსტაგში]] გაიყვანეს 230 დეპუტატი. თუმცა ამ წარმატებას ადექვატური შედეგი ცალკეული [[მიწა (გერმანია)|მიწების]] ლოკალური არჩევნების დროს არ მოჰყოლია და პარტია ფინანსური პრობლემების წინაშე დადგა. შტრასერი ამ პრობლემიდან გამოსავალს სხვა პარტიებთან კოალიციაში ხედავდა, თუმც გიობელსმა შეძლო დაერწმუნებინა ჰიტლერი უარეყო კოალიციური შემოთავაზებები.

[[სურათი:Goebbels-Ulbricht.jpg|thumb|180px|ულბრიხტი და გიობელსი გაფიცვაზე]]
თუმცა არსებობდა გამონაკლისებიც. [[1932]] წლის ბერლინის მუშათა გაფიცვის დროს, იმისათვის რომ არ დაეკარგათ ხმები მუშათა რიგებში, ნაცისტები [[გერმანიის კომუნისტური პარტია|კომუნისტებთან]] ერთად იბრძოდნენ მათი უფლებების დასაცავად. არსებობს სურათი, რომელზევ გიობელსი და [[ულბრიხტი, ვალტერ|ულბრიხტთან]] ერთადაა მიტინგზე. ამ გამონაკლისმა [[1932]] წლის არჩევნებში ნაცისტებს ბევრი ხმა დააკარგინა კონსერვატიულად განწყობილ თანამოაზრეებში. 

ეს ნეგატიური ტენდენცია რომ შეეჩერებინა გიობელსმა უზარმაზარი საარჩევნო კამპანია წამოიწყო [[ლიპე-დეტმოლდი (მიწა)|ლიპე-დეტმოლდის]] მიწის არჩევნების დროს. მიუხედავად იმისა რომ ეს მიწა ძალიან უმნიშვნელო იყო ნაცისტური პარტიის მთელი ელიტა ჩამოვიდა არცევნების მხარდასაჭერად. გიობელსის შრომამ შედგი გამოიღო. არჩევნებში წარმატება დიდი იყო, რასაც უფრო დიდი პუბლიცისტური ექო მოჰყვა. 

[[1933]] წლის [[30 იანვარი|30 იანვარს]] ჰიტლერმა და მისმა თანამებრძოლებმა მიზანს მიაღწიეს: ჰიტლერი [[რაიხსპრეზიდენტი|რაიხსპრეზიდენტმა]] [[ჰინდენბურგი, პაულ ფონ|ჰინდენბურგმა]] [[ვაიმარის რესპუბლიკა|ვაიმარის რესპუბლიკის]] [[რაიხსკანცლერი|რაიხსკანცლერად]] დანიშნა. "[[SA]]"-ს პარადის დროს ბერლინში გიობელსი ჰიტლერის უკან იდგა. თავის დღიურში მან შემდეგი სიტყვები ჩაწერა: "ახალი რაიხი წარმოიშვა... ჩვენ მიზანთან ვართ. გერმანული რევოლუცია იწყება". და იქვე წინასწარმეტყველურად მიაწერა "აქედან მხოლოდ ჩვენს გვამებს თუ გაიტანენ". ''(გერმ. "Das neue Reich ist erstanden ... Wir sind am Ziel. Die deutsche Revolution beginnt. Hier wird man uns nur als Leichen wieder heraustragen")''.

==ხელისუფლებაში==

===სახალხო განათლების და პროპაგანდის რაიხსმინისტრი===
[[1933]] წლის [[13 ამრტი|13 მარტს]] გიობელსი დაინიშნა "[[სახალხო განათლების და პროპაგანდის სამინისტრო|სახალხო განათლებისა და პროპაგანდის]] [[რაიხსმინისტრი|რაიხსმინისტრად]]". მისი სამინისტროს დაქვემდებარებაში მოექცა ლიტერატურა, პრესა, თეატრი, რადიომაუწყებლობა, საგანმანათლებლო დაწესებულებები და საფილმო ინდუსტრია. პროპაგანდის წვეგანყოფილებების და "[[SD]]"-ს საშუალებით გიობელსმა გერმანია ტოტალური ცენზურის ქვეშ მოაქცია. იგი პერსონალურად ყოველდრე აკონტროლებდა მიმდინარე პროცესებს.

რადიომაუწყებლობა გიობელსი ყველა ბასრი იარაღი იყო. [[1932]] წელს მასზე სახელმწიფო მონოპოლია დაწესდა, რამაც ნაცისტებს ხელუსუფლებაში მოსვლის შემდეგ გაუადვილათ ზეგავლენა მოეხდინათ მოსახლეობის ფართო მასებზე რადიომაუწყებლობის საშუალებით. გიობელსის დახვეწილი პროპაგანდისული მანქანის ამუშავების შემდეგ იგი საზოგადოებრივი აზრის შექმნის ინსტრუმენტი გახდა სახელმწიფოს ხელში.

===გიობელსი და ებრაელები===

იმ დროისათვის როცა გიობელსი [[გერმანიის ნაციონალ-სოციალისტური მუშათა პარტია|ნაცისტურ პარტიაში]] შევიდა გამოკვეთილი ანტისემიტი არ იყო. უფრო მეტიც, იგი უაზრობად თვლიდა ყოველგვარ რასობრივ თეორიას. თუმცა მან მალევე შეამჩნია, რომ მის კარიერას ჰიტლერის გვერდით მომავალი მხოლოდ მაშინ ექნებოდა, თუ ის ფიურერის ანტისემიტიზმს გაიზიარებდა.  როგორც ნიჭიერმა პროპაგანდისტმა კარგად იცოდა თუ როგორ გამოეყენებინა ანტისემიტიზმის სარეკლამო პოტენციალი. ტირადებით, მიმართული [[ბერლინი|ბერლინის]] პოლიციის შეფის მოადგილის - ვაისის წინააღმდეგ, იგი წლების განმავლობაში ართობდა დედაქალაქის პუბლიკას და ამავე დროს ვაისი, როგორც პიროვნება მისთვის უმნიშვნელო იყო.

დროთა განმავლობაში გიობელსი ფანატიკურ ანტისემიტად იქცა. იგი ყოველთვის ჭირვეულად მოითხოვდა ''"თავისი ბერლინი საბოლოოდ ენახა გაწმენდილი ებრაელებისგან"''. [[1943]] წლის დასაწყისისათვის გიობელსმა უკვე დაზუსტებით იცოდა რა ბედი ელოდათ ებრაელებს [[საკონცენტრაციო ბანაკი|საკონცენტრაციო ბანაკებსა]] და [[გეტო|გეტოებში]] და მაის საწინააღმდეგო არაფერი არ ჰქონდა.

===გიობელსი და "რაიხის კრისტალის ღამე"===
გიობელსი იყო "[[რაიხის კრისტალის ღამე|რაიხის კრისტალის ღამის]]" ([[9 ნოემბერი|9]]/[[10 ნოემბერი]] [[1938]]) პოგრომების ინიციატორი. [[9 ნოემბერი|9 ნოემბრის]] ღამეს [[მიუნხენი|მიუნხენში]] ჰიტლერის [[1923]] წლის პუტჩისადმის მიძღვნილ ღონისძიებაზე მან ებრაელები დაადანაშაულა 2 დღით ადრე [[რათი, ერნსტ ედუარდ ფომ|ერნსტ ედუარდ ფომ რათზე]] მოწყობილ თავდასხმაში. თავის სიტყვაში მან ახსენა [[მაგდებურგი|მაგდებურგსა]] და [[ჰესენი|ჰესენში]] მომხდარი პოგრომები და გადაკვრით მიანიშნა მსმენელებს რომ პარტია ანტიებრაულ აქციებს წინ არ აღუდგებოდა. ღონისძიებაზე მყოფმა [[გაულაიტერი|გაულაიტერებმა]] და "[[SA]]"-ს მეთაურებმა ეს სიტყვები პირდაპირ ბრძანებად მიიღეს და შესაბამისი დირექტივები დაუგზავნეს ხელქვეითებს.

პოგრომის აქციები პარტიის მიერ ერთსულოვნად არ ყოფილა გაზიარებული. უპირველეს ყოვლისა "[[გესტაპო]]" და "[[SD]]" იყვნენ ამის მოწინააღმდეგეები. ამის გამო გიობელსმა პირდაპირ თავის თავზე არ აიღო დანაშაულის სიმძიმე, არამედ "სახალხო რისხვას" გაადააბრალა ყოველეივე. დღიურში მან შემდეგი სიტყვები ჩაწერა: ''"მე ფიურერს წარვუდგინე შესაძლებლობა, მან გადაწყვიტა: დემოსტრაციები გაგრძელდეს, პოლიციამ უკან დაიხიოს. ებრაელებმა ერთხელ მაინც უნდა იგრძნონ სახალხო რისხვა. ეს მართებულია. მე შესაბამისი მითითებები მივეცი პოლიციას და პარტია"''.

===მეორე მსოფლიო ომი===

[[მეორე მსოფლიო ომი|მეორე მსოფლიო ომის]] დაწყება გიობელსს არ გახარებია. მან იცოდა. რომ ეს ომი მოსახლეობის ფართო ფენებში არაპოპულარული იყო და დამარცხების შიში ჰქონდა. "ღმერთმა მოიღოს მოწყალება ჩვენზე, თუ ამ ომს წავაგებთ" - ეს სიტყვები დასცდა მას, როდესაც მიიღო ცნობა [[დიდი ბრიტანეთი|დიდი ბრიტანეთის]] ომში ჩაბმის თაობაზე. მიუხედავ ყოვლისა იგი ძალას და უნარს არ იშურებდა "ფიურერის და ხალხის" ''(როგორც თვითონ ამბობდა)'' გამარჯვებისათვის.

====საბრძოლო განწყობის უზრუნველყოფა====

ომის დაწყებისთანავე მისი ბრძანებით ''( "განკარგულება რადიომაუწყებლობაზე განსაკუთრებული ზომების მიღების შესახებ" )'' აიკრძალა უცხოური რადიოსადგურების მოსმენა. 

''"ვინც კი გაავრცელებს ახალ ამბებს, რომლებიც გერმანელი ხალხის საბრძოლო სულისკვეთებას ზიანს აყენებს, ციხეში იქნება ჩასმული და განსაკუთრებით მძიმე დანაშაულის შემთხვევაში სიკვდილით იქნება დასჯილი"'' - ნათქვამი იყო ბრძანებაში. 

[[1940]] წლიდან გიობელსი გამოსცემდა ყოველკვირეულ გაზეთ "რაიხს" ''( გერმ. "Das Reich" )''. თავისი სტატიებით, როგორც გაზეთის წამყვანი კორესპონდენტი,  წარმოთქმული სიტყვებით პარტიულ შეკრებებზე და რადიოგამოსვლებით გიობელსი ყველანაირად ცდილობდა გერმანლი ხალხის ნების და საბოლოო გამარჯვების რწმენის განმტკიცებას. მისი შეუქცევადი არგუმენტები იყო: ფიურერი, როგორც მსოფლიო ისტორიული მოვლენა და გერმანელის ხალხის ეკონომიკური, სამხედრო და უპირველეს ყოვლისა კულტურული პირველობა მსოფლიოს ხალხებს შორის.

====1944 წლის 20 ივლისის პუტჩის ჩაშლა====
გიობელსმა მნიშვნელოვანი წვლილი შეიტანა [[1944 წლის 20 ივლისი პუტჩი|1944 წლის 20 ივლისი პუტჩის]] ჩაშლის საქმეში. [[მაიორი|მაიორ]] [[რემერი, ოტო ერნსტ|ოტო ერნსტ რემერს]] დავალებული ჰქონდა გიობელსის დაპატიმრება, თუმცა ამ უკანასკნელმა დაარწმუნა რემერი ტელეფონით დაკავშირებოდა ფიურერს და დარწმუნებულიყო რომ ის აფეთქებას ცოცხალი გადაურჩა. რემერი, დარწმუნდა რა ჰიტლერის უვნებლობაში, გიობელსის მხარეს გადავიდა. 

გიობელსმა მოახერხა [[ბერლინი|ბერლინის]] რადიო მთავრობის ხელში დარჩენილიყო და გადასცა პუტჩის ჩაშლის ამბავი. იმ დღესვე რადიოთი გადაიცა ჰიტლერის მიმართვა გერმანელი ხალხისადმი, რამაც მოსახლეობაში ფიურერის სიკვდილის შესახებ ყოველგვარი ეჭვი გაფანტა.

===="ტოტალური ომი"====
[[სურათი:Goebbels-TW.jpg|thumb|180px|გიობელსი აცხადებს "ტოტალურ ომს"]]
მოკავშირეთა საჰაერო თავდასხმები გერმანიის მრავალ ქალაქს დაატყდა თავს.  ქალაქების მთელი საცხოვრებელი რაიონების მიწასთან გასწორება, ურიცხვი მშვიდობიანი მოსახლის მსხვერპლი და გერმანელი მოსახლეობის გააფთრება თავდასხმელთა წინააღმდეგ საშუალებას აძლევდა გიობელსს მაქსიმალურად აემუშავებინა თავისი პროპაგანდისტული მანქანა. იგი პირადად ხელმძღვანელობდა პირველადი დახმარების სამუშაობს, ესაუბრებოდა და აიმედებდა ხალხს, აწვდიდა პირველადი დახმარების საგნებს.  მისი პროპაგანდის სამინისტრო და განსაკუთრებით კი "დოიჩე ვოხენშაუ" ''(გერმ. Deutsche Wochenschau; ქართ. "გერმანული კვირის მიმოხილვა")'' ცდილობდნენ ხალხის უკმაყოფილება, გამოწვეული ესოდენ დიდი მსხვეპლით, აეცილებინათ მთავრობისთვის, რომელიც უსუსური იყო საჰაერო თავდასხმების წინააღმდეგ და მიემართათ მტრის წინააღმდეგ. გერმანელი ხალხის მორალის ამღლება - აი ეს იყო გიობელსის პირველადი ამოცანა.

[[1943]] წლის [[31 იანვარი|31 იანვარს]] და [[2 თებერვალი|2 თებერვალს]] [[სტალინდრადი|სტალინგრადთან]] ალყაში მოქცეული გერმანიის მე-6 არმია [[გენერალ-ფელდმარშალი|გენერალ-ფელდმარშალ]] [[პაულუსი, ფრიდრიხ|პაულუსის]] მეთაურობით [[წითელი არმია|წითელ არმიას]] დანებდა. მიუხედავად გიობელსის მცდელობისა "შეელამაზებინა" აღმოსავლეთ ფრონტის რეალობა ამის დაფარვა შუეძლებელი გახდა. ვერმახტის სისუსტე ფრონზე ცხადი იყო. იმისათვის, რომ არ გატეხილიყო გერმანელი ხალხის საბრძოლო ნება და არ დასამარებულიყო იმედი საბოლოო გამარჯვებისა, მან წამოიწყო მანამდე არნახული გლობალური პროპაგანდისტული კამპანია, რომელიც მიმართული იყო არა მარტო მტრის ცალკეული თავდასხმების წინააღმდეგ, არამედ საზოგადოდ '''მტრის''' წინააღმდეგ. გიობელსის მიზანი იყო არა მარტო საჰაერო თავდასხმების შედეგად დემორალიზირებული მოსახლეობი ნაწილის გამხნევება, არამედ მთელი გერმანელი ნაციის მობილიზება, ერთ მუშტად შეკვრა და სისხლის უკანასკნელ წვეთამდე საბრძოლოდ მომზადება.

მოწოდება "[[ტოტალური ომი|ტოტალური ომისათვის]]" მოუწყო [[1943]] წლის [[18 თებერვალი|18 თებერვალს]] [[ბერლინი|ბერლინის]] სპორტის სასახლეში. ამ გამოსვლისთვის გიობელსი ურბწყინვალესად იყო მომზადებული და ეს საღამო მისი მჭევრმეტყველური ნიჭის გამოვლინება და მისი  პროპაგანდისტულ-ორგანიზატორული კარიერის ზენიტი იყო. სპეციალურად შერჩეული ათასობით ადამიანი, მათ შორის გერმანელი ერის ბევრი თვალსაჩინო წარმომადგენელი და ჰიტლერის მიმართ ლოიალურად განწყობილი პარტიული და სამხედრო მოღვაწე მისი პუბლიკა იყო. გიობელსის სიტყვა და პუბლიკის ერთსულოვანი და აღფრთოვანებული რეაქცია უამრავი ფოტოგრაფისა და ტელევიზიის წყალობით მოერე დღეს მთელმა გერმანიამ იხილა გაზეთსა თუ "[[ვოხენშაუ]]"-ში.

მთელი ერთი წელი და 5 თვე გავიდა მანამ, სანამ ჰიტლერმა ოფიციალურად არ გასცა ბრძანება "ტოტალური ომის" შესახებ. [[1944]] წლის [[20 ივლისი|20 ივლისს]] ჰიტლერმა დაავალა [[ბორმანი, მარტინ|მარტინ ბორმანს]] გაეტარება "გერმანიის ტოტალური ომის მდგონარეობაზე გადავლისთვის" საჭირო ყოველა რეფორმა პარტიული ხაზით. მეორე დღეს [[21 ივლისი|21 ივლისს]] [[გიორინგი, ჰერმან|ჰერმან გიორინგს]] დაევალა გერმანიის საზოგადო ცხოვრების "ტოტალური ომის" რეჟიმზე გადაყვანა. გიობელსი დაინიშნა "ტოტალური ომის წარმოების გენერალურ შეფად" ''(გერმ. "Generalbevollmächtigter für den totalen Kriegseinsatz"; ქართ. "საზოგადო უფლებამოსილი ტოტალურო იმის წარმოებისათვის")''.

==თვითმკვლელობა==
ომის უკანასკნელ დღეებში ''([[1945]] წლის აპრილი)'' იოზეფ გიობელსი თავის ოჯახთან ერთად [[რაიხსკანცელარია|რაიხსკანცელარიის]] შენობის ბუნკერში გადავიდა საცხოვრებლად. იგი იყო მეჯვარე ჰიტლერისა და [[ბრაუნი, ევა|ევა ბრაუნის]] ქორწინებისას [[1945]] წლის [[29 აპრილი|29 აპრილს]]. სიკვდილის წინ ფიურერმა თავის პოლიტიკურ ანდერძში გიობელსი მემკვიდრედ დატოვა [[რაიხსკანცლერი|რაიხსკანცლერის]] თანამდებობაზე. ამ უკანასკნელმა კი ცოტა ხნის შემდგომ 5:30 -ზე მდივანს უკარნახა შემდეგი ''"დამატება ადოლფ ჰიტლერის ანდერძზე"'':

''"ფიურერმა მიბრძანა თავდაცვის მოშლის შემთხვევაში დავტოვო რაიხის დედაქალაქი ბერლინი და როგორც წამყვანმა წევრმა ვითანამშრომლო მის მიერ ჩამოყალიბებულ მთავრობაში. პირველად ჩემს ცხოვრებაში კატეგორიულად უნდა უარვყო ფიურერის ბრძანების შესრულება. ჩემი მეუღლე და ჩემი შვილებიც უერთდებიან ამ უარს. სხვა შემთხვევაში მე ჩემს თავს (...) მთელი დარჩენილი ცხოვრების განმავლობაში უღირს გარეწრად და მავნე წარმონაქმნად ჩავთვლი, დავკარგავ რა პატივისცემას საკუთარი თავის წინაშე და ხალხის პატივისცემას, რომელც წინაპირობაა ჩემი პიროვნების შემდეგი სამსახურისათვის გერმანელი ერის და გერმანული რაიხის მომავლის ჩამოყალიბების საქმეში."''

''(გერმ.: "Der Führer hat mir den Befehl gegeben, im Falle des Zusammenbruchs der Verteidigung die Reichshauptstadt Berlin zu verlassen und als führendes Mitglied an einer von ihm ernannten Regierung teilzunehmen. Zum erstenmal in meinem Leben muß ich mich kategorisch weigern, einem Befehl des Führers Folge zu leisten. Meine Frau und meine Kinder schließen sich dieser Weigerung an. Im anderen Falle würde ich mir selbst (...) für mein ganzes ferneres Leben als ein ehrloser Abtrünnling und gemeiner Schuft vorkommen, der mit der Achtung vor sich selbst auch die Achtung seines Volkes verlöre, die die Voraussetzung eines weiteren Dienstes meiner Person an der Zukunftsgestaltung der Deutschen Nation und des Deutschen Reiches bilden müßte")''.

[[1945]] წლის [[1 მაისი|1 მაისს]] 22 საათზე იოზეფ გიობელსმა და მისმა მეუღლემ [[გიობელსი, მაგდა|მაგდამ]] თავი მოიწამლეს წყალბადის ციანიდით. გადმოცემა, თითქოს მაგდა გიობელსი მისმა მეუღლემ თვითმკვლელობის წინ ცეცხლსასროლი იარაღით მოკლა სიმართლეს არ შეესაბამება, რაც დაადასტურა [[წითელი არმია|წითელი არმიის]] ექსპერტების მიერ ჩატარებულმა ნახევრად დამწვარი გვამების ობდუქციამ. 

გიობელსის თვითმკვლელობამდე ცოტა ხმით ადრე "[[სს]]"-ის ექიმმა ჰელმუტ კუნცმა ორივე მშობლის თანხმობით მათი ექვსივე შვილი ტკივილგამაყუჩებლით დააძინა, რომლებიც შემდგომ ძილში დედის, მაგდა გიობელსის და ჰიტლერის პირადი ექიმის [[შტუმპფეგერი, ლუდვიგ|ლუდვიგ შტუმპფეგერის]] მიერ წყალბადის ციანიდით მოწამლულ და მოკლულ იქნენ.

ცოლ-ქმარ გიობელსების გვამები [[2 მაისი|2 მაისის]] გამთენიისას არასრულად იქნენ დამწვარი რაიხსკანცელარიის ბაღში. 17 საათზე წითელი არმიის ოფიცრებმა გვამები აღმოაჩინეს ფიურერის ბუნკერის საავარიო გასასვლელიდან რამდენიმე მეტრში. გამოძიების დასკვნაში ნათქვამია:

''"კაცის გვამი მომცრო სიმაღლის იყო, მარჯვენა ფეხის კოჭისქვედა ნაწილი (კოჭლი ფეხი) ნახევრად მოღუნულ და დანახშირებულ მდგომარეობაში იყო. მასზე იყო "[[გერმანიის ნაციონალ-სოციალისტური მუშათა პარტია|NSDAP]]"-ის პარტიული უნიფორმის ნამწვავები და [[ნაციონალ-სოციალისტური პარტიის ოქროს პარტიული ნიშანი|ოქროს პარტიული ნიშანი]]. ქალის დანახშირებულ გვამთან აღმოჩენილ იქნა ოქროს პორტსიგარი, გვამზე - [[ნაციონალ-სოციალისტური პარტიის ოქროს პარტიული ნიშანი|ოქროს პარტიული ნიშანი]] და ოქროს სარჭი. ორივე გვამის თავთან ელაგა 2 ცალი "[[ვალთერი (იარაღი)|ვალთერი]]-Nr.1" პისტოლეტი.")''. 
<br><small>(წყარო: გერმანიის ტელევიზიის პირველი არხი, ინფორმაციები - იოზეფ გიობელსი)</small>

''"Die Leiche des Mannes war von niedrigem Wuchs, der Fuß des rechten Beines (Klumpfuß) steckte in halbgekrümmter Stellung, in einer angekohlten Metallprothese; darauf lagen die Überreste einer verkohlten Parteiuniform der NSDAP und eines angesengten Goldenen Parteiabzeichens; bei der verkohlten Leiche der Frau wurde ein angesengtes goldenes Zigarettenetui entdeckt; auf der Leiche ein Goldenes Parteiabzeichen der NSDAP und eine angesengte goldene Brosche. Zu Häupten der beiden Leichen lagen zwei Walther-Pistolen Nr. 1")'' 
<br><small>(aus Quelle: Das Erste, Informationen - Joseph Goebbels)</small>

==გიობელსების ოჯახი==
[[სურათი:Goebbels_Familie-2.jpg|thumb|180px|გიობელსი შვილებთან ერთად]]
იოზეფ და მაგდა გიობელსს 6 შვილი ჰყავდათ: ჰელგა († 12), ჰილდეგარდი († 11), ჰელმუტი († 9), ჰედვიგი († 8), ჰოლდინე († 7) და ჰაიდრუნი († 4). გერმანული საზოგადოება ბავშვებს იცნობდა, როგორც ჰელგა, ჰილდე, ჰელმუტ, ჰედა, ჰოლდე და ჰაიდე. [[ჰიტლერი, ადოლფ|ჰიტლერის]] პატივსაცემად მაგდა გიობელსმა ყველა შვილის სახელის პირველ ასოდ "ჰ" აირჩია. მას პირველი ქორწინებიდან  [[1921]] წელს შეეძინა ვაჟი [[ქვანტი, ჰარალლდ|ჰარალდ ქვანტი]], რომლის სახელიც ასევე "ჰ"-ზე იწყებოდა, თუმც ეს უბრალო დამთხვევა იყო.

მასმედიის საშუალებით გერმანია გიობელსის ოჯახს იცნობდა როგორც სამაგალითოს. ოჯახი გიობელსის პროპაგანდის ერთ-ერთი მნიშვნელოვანი ნაწილი იყო. მისი შვილები უკვე [[1938]] წლიდან მოწაწილეობას იღებდნენ მამის დავალებით გადარებულ მრავალ პროპაგანდისტულ ფილმში. მარტო [[1942]] წელს ისინი გერმანიამ 34-ჯერ იხილა "[[ვოხენშაუ|ვოხენშაუში]]". წარმოადგენენ რა იდილიური გერმანული ოჯახის სახეს ფილმებში ბავშვები ულოცავდნენ მამას 45 წლის იუბილეს, ეხმარებოდნენ დედას სარეცხის გაფენაში ან უბრალოდ თამაშობდენენ ბაღში.

1944 წლის მიწურულს გიობელსმა მეუღლე მაგდა და ორი უფროსი ქალიშვილი ფრონტზე დაჭრილთა ლაზარეთში გაგზავნა, სადაც ისინი დაჭრილ მებრძოლებს უვლიდნენ. ყველაფერი ეს რასაკვირველია შუქდებოდა მასმედიის საშუალებით. ბავშვებისთვის, როლებიც იმ დროს 12 და 10 წლის იყვნენ დასახიჩრებული მებრძოლების ხილვა აუტანელი შოკი იყო, რის გამოც გიობელსმა საბოლოოდ ხელი აიღო ასეთი სახის პროპაგანდაზე.

ჰიტლერის თვითმკვლელობიდან რამდენიმე საათის შემდეგ იოზეფ და მაგდა გიობელსებმა თავიანთი ექვსივე შვილი მოწამლეს და სიცოცხლე თვითმკვლელობით დაასრულეს.

==ნაშრომები==

* "ვილჰელმ შიუტცი როგორც დრამატიკოსი" ''(სადოქტორო ნაშრომი)'' - "Wilhelm Schütz als Dramatiker" (Doktorarbeit)
* "მიხაელი" ''(რომანი)'' - "Michael" (Roman)
* "მოხეტიალე" ''(პიესა)'' - "Der Wanderer" (Theaterstück)
* "ბრძოლა ბერლინისთვის" - "Kampf um Berlin"
* "საიმპერიო კარიდან რაიხსკანცელარიამდე" - "Vom Kaiserhof zur Reichskanzlei"
* "მეუღლის გული" - "Das eherne Herz"
* "უმაგალითო დრო" - "Die Zeit ohne Beispiel"
* "შვეული აღმასვლა" - "Der steile Aufstieg"



[[კატეგორია : გერმანელები]]
[[კატეგორია:დაბადებული  1897]]
[[კატეგორია:გარდაცვლილი  1945]]

[[ar:جوزيف غوبلز]]
[[ast:Joseph Goebbels]]
[[bs:Josef Gebels]]
[[da:Joseph Goebbels]]
[[de:Joseph Goebbels]]
[[en:Joseph Goebbels]]
[[eo:Joseph GOEBBELS]]
[[es:Joseph Goebbels]]
[[fi:Joseph Goebbels]]
[[fr:Joseph Goebbels]]
[[ga:Joseph Goebbels]]
[[he:יוזף גבלס]]
[[hr:Joseph Goebbels]]
[[it:Joseph Goebbels]]
[[ja:ヨーゼフ・ゲッベルス]]
[[nl:Joseph Goebbels]]
[[no:Joseph Goebbels]]
[[pl:Joseph Goebbels]]
[[pt:Joseph Goebbels]]
[[ru:Геббельс, Пауль Йозеф]]
[[sk:Joseph Goebbels]]
[[sr:Јозеф Гебелс]]
[[sv:Joseph Goebbels]]
[[tr:Joseph Goebbels]]
[[zh:戈培尔]]
