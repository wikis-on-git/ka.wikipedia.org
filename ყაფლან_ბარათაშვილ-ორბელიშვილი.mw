'''ყაფლან ბარათაშვილ-ორბელიშვილი''' († [[1671]]), ბარათაშვილთა ერთი შტოს - ორბელიშვილთა (გამოეყო [[1536]]) წარმომადგენელი, ყაფლანიშვილთა გვარის ფუძემდებელი, "დიდი ყაფლანის" სახელით ცნობილი.

[[ქართლის სამეფო|ქართლის სამეფოს]] [[მდივანბეგი]] (იხსენიება [[1634]]-იდან) და [[სახლთუხუცესი]] (იხსენიება [[1646]]-დან). 20-იანი წლების დასაწყისში, როცა [[ბარათაშვილი, ბარათა|ბარათა ბარათაშვილმა]] თავისი სახლიკაცები ამოწყვიტა, ბარათაშვილ-ორბელიშვილი [[ირანი|ირანში]] გაიქცა. მონაწილეობდა [[მარაბდის ბრძოლა 1625|მარაბდის ბრძოლაში]] ([[1625]]) ირანელთა მხარეზე. ერთგულობდა [[სიმონ II|სიმონ II-ს]], [[როსტომი|როსტომსა]] და [[ვახტანგ V|ვახტანგ V-ს]], რომელთაგან მრავალი ყმა-მამული მიიღო წყალობად. განაახლა [[ფიტარეთი|ფიტარეთის]] მონასტერი, ააშენა და ყმებით დაასახლა 61 სოფელი, თავის მემკვიდრეებს დაუტოვა 80-მდე სოფელი. ჰყავდა ხუთი ვაჟი, რომლებიც შემდეგ ქართლის სამეფოს დიდი მოხელეები გახდნენ, და ერთი ქალი როდამი ([[ვახტანგ V|ვახტანგ V-ის]] პირველი ცოლი). დასაფლავებულია ფიტარეთის მონასტერში.


[[კატეგორია:ქართველები]]
[[კატეგორია:გარდაცვლილი 1671]]
