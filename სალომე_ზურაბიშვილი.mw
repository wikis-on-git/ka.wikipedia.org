[[Image:Zourabichvili.jpg|thumb|right|250px|სალომე ზურაბიშვილი]]
'''სალომე ზურაბიშვილი''' (დ. [[18 მარტი]], [[1952]], [[პარიზი]]) - საფრანგეთის და საქართველოს პოლიტიკური მოღვაწე, საქართველოს საგარეო საქმეთა მინისტრი [[2004]] წლის მარტიდან [[2005]] წლის ოქტომბრამდე. 

დაიბადა და გაიზარდა [[საფრანგეთი|საფრანგეთში]], ქართველი ემიგრანტების ოჯახში. იგი არის დიდი ქართველი საზოგადო და პოლიტიკური მოღვაწის [[ნიკოლაძე, ნიკო|ნიკო ნიკოლაძის]] შვილიშვილის შვილი.

დაიბადა ქართული პოლიტიკური ემიგრაციის თვალსაჩინო მოღვაწის, წლების მანძილზე საფრანგეთის ქართული სათვისტომოს თავმჯდომარის [[ზურაბიშვილი, ლევან|ლევან ზურაბიშვილის]] ოჯახში.

==განათლება==
 
* [[1972]] წელს ს. ზურაბიშვილმა დაამთავრა [[პარიზი|პარიზის]]პოლიტიკურ მეცნიერებათა ინსტიტუტი, [[1973]] წელს კოლუმბიის ([[ნიუ-იორკი]]) უნივერსიტეტი, ხოლო [[1981]] წელს - პარიზის სახელმწიფო მართვის ეროვნული სკოლა. 


==სამსახურებრივი საქმიანობა==
 
* [[1974]] – [[1977]] – [[იტალია|იტალიაში]] საფრანგეთის საელჩოს მესამე მდივანი. 
* [[1977]] – [[1980]] – [[გაერო|გაეროში]] ([[ნიუ-იორკი]]) საფრანგეთის მუდმივმოქმედი მისიის მეორე მდივანი. 
* [[1980]] – [[1984]] – საფრანგეთის საგარეო საქმეთა სამინისტროს ანალიზისა და პროგნოზის ცენტრის წამყვანი თანამშრომელი. 
* [[1984]] – [[1988]] – [[აშშ|აშშ-ში]] საფრანგეთის საელჩოს პირველი მდივანი. 
* [[1988]] – [[1989]] – ევროპის უშიშროებისა და თანამშრომლობის ორგანიზაციაში (ეუთო) საფრანგეთის წარმომადგენლობის პირველი მდივანი. 
* [[1989]] – [[1992]] – [[ჩადი|ჩადში]] საფრანგეთის საელჩოს მრჩეველი. 
* [[1992]] – [[1993]] – ევროატლანტიკურ საბჭოში ([[ბრიუსელი]]) საფრანგეთის მუდმივმოქმედი მისიის პირველი მდივანი. 
* [[1993]] – [[1996]] – ევროპის კავშირში ([[ბრიუსელი]]) საფრანგეთის მუდმივი წარმომადგენლის მოადგილე. 
* [[1996]] – [[1997]] – საფრანგეთის საგარეო საქმეთა მინისტრის კაბინეტის ტექნიკური მრჩეველი. 
* [[1997]] – [[1998]] – საფრანგეთის საგარეო საქმეთა სამინისტროს ინსპექტორი. 
* [[1998]] – [[2001]] – საფრანგეთის საგარეო საქმეთა სამინისტროს სტრატეგიის საკითხთა, უშიშროებისა და განიარაღების დეპარტამენტის სტრატეგიის საკითხთა განყოფილების ხელმძღვანელი. 
* [[2001]] – [[2003]] – საფრანგეთის ეროვნული თავდაცვის გენერალური სამდივნოს საერთაშორისო და სტრატეგიულ საკითხთა განყოფილების ხელმძღვანელი. 
* [[2003]] – [[2004]] – საფრანგეთის საგანგებო და სრულუფლებიანი ელჩი საქართველოში. 
* [[2004]] - [[2005]] - საქართველოს საგარეო საქმეთა მინისტრი. საქართველოს ეროვნული უშიშროების საბჭოს წევრი.

სალომე ზურაბიშვილის საგარეო საქმეთა მინისტრის პოსზე ყოფნის დროს გარკვეული პროგრესი მოხდა საქართველოდან [[რუსეთი|რუსეთის]] სამხედრო ბაზების გაყვანის საკითხზე მოლაპარაკებებში, რაც დასრულდა [[2005]] წელს რუსეთის და საქართველოს საგარეო საქმეთა მინისტრების მიერ ხელშეკრულების ხელმოწერით. ამ საბოლოო დოკუმენტის ძალით, რუსეთის სამხედრო ბაზები გადავიდა გაყვანის რეჟიმში. მათი გაყვანა უნდა დასრულდეს [[2008]] წლის დამლევამდე.

2005 წლის ოქტომბერში პარლამენტის უმრავლესობის წარმომადგენლებთან (და მათ შორის სპიკერთან) იდეოლოგიური (და სავარაუდოდ პირადი) უთანხმოების გამო პრეზიდენტის მიერ გადაყენებულ იქნა საგარეო საქმეთა მინისტრის პოსტიდან, რამაც ქვეყნის მოსახლეობის გარკვეულ წრეებში საკმოად მწვავე პროტესტი და გაკვირვებაც კი გამოიწვია, ვინაიდან ამგვარი უთანხმოების მიზეზი პრესაში მანამდე ღიად არ გაშუქებულა. 

სალომე ზურაბიშვილს საკუთარი პოლიტიკური პარტია ან ასოციაცია არა ჰყავს, თუმცა მთავრობიდან წასვლის შემდეგ აქტიურად ცდილობს ოპოზიციურ პარტიებთან, კერძოდ რესპუბლიკელებთან, თანამშრომლობას.

== სალომე ზურაბიშვილი და ''„ჟურნალი ივერია“'' ==


სალომე ზურაბიშვილმა (მის მეუღლე ჯანრი კაშიასთან ერთად) 1991 წელს პარიზში დააარსა ჟურნალი „ივერია“ - რომელიმაც არსებითი წვლილი შეიტანა ეროვნული, კანონიერი ხელისუფლების დასავლეთში დისკრედიტაციაში და შეიარაღებული პუტჩის გზით (ანუ „აჯანყებით“) მისი დამხობის იდეოლოგიური ბაზისის მოსამზადებლაში.


კერძოდ, ამ ჟურნალში ფსევდონიმი ავტორი „პეტრე იბერი“ (რომლადაც სალომე ზურაბიშვილი მოიაზრება) - წერდა ეროვნული ხელისუფლებისა და პრეზიდენტ ზვიად გამსახურდიასთან მიმართებაში: „დიქტატურისაგან ან შინაური დამპყრობლისაგან განთავისუფლების ლეგიტიმურ, კანონიერ გზად, მხოლოდ ერთადერთი გზა რჩება - '''აჯანყება'''. აქ აჯანყებულთა რაოდენობას კი არა აქვს მნიშვნელობა, არამედ მათ მიერ დიქტატორის ჩამოგდების ფაქტს... დღეს საქართველოში მოქმედებს სამხედრო საბჭო. [[საქართველოს რესპუბლიკის სამხედრო საბჭო|სამხედრო საბჭოს]] არსებობის აუცილებლობა მტკიცდება იმ მდგომარეობით, რომელიც შექმნილია საქართველოში, დიქტატორის ჯერ კიდევ მადესტაბილიზებელი ბრძოლით თავის უკანონოდ მიტაცებული ძალაუფლების დასაბრუნებლად... '''[[საქართველოს რესპუბლიკის სამხედრო საბჭო|სამხედრო საბჭო]] და დამფუძნებელი დარბაზი დროებით მთავრობასთან ერთად''' წარმოადგენენ დიქტატურის წინააღმდეგ და დემოკრატიის აღდგენისათვის მებრძოლ დემოკრატიულ ორგანოებს... და ამ ბრძოლის აჯანყებაზე უფრო კანონიერი, ლეგიტიმური გზა და ფორმა კაცობრიობის ისტორიას დღემდე ვერ უპოვნია.“ („ივერია“, ნომერი 1, 1992, გვ. 8-10).


ჟურნალ „ივერიაში“ ხსენებული [[საქართველოს რესპუბლიკის სამხედრო საბჭო|სამხედრო საბჭო]] ხელმძღვანელობდა და წარმართავდა განსაკუთრებული სისასტიკით გამორჩეულ [[1991-1993 წლების მასობრივი რეპრესიები|მასობრივ რეპრესიებს]] ეროვნული, ლეგიტიმური ხელისუფლების მომხრეთა მიმართ - როდესაც მოკლული, ნაწამები, დაპატიმტებული იქნა ათასობით მოქალაქე.

==რესურსები ინტერნეტში==
*[http://mamuli.net/simartle/bpg/publication_view.asp?iabspos=1&vjob=vdocid,11537 სალომე ზურაბიშვილისა და ჯანრი კაშიას გველური ჟურნალი „ივერია“]
*[http://asavali.ge/asdas1_2006/2006-4/1-16.pdf „ჯანრის რა აკაკანებდა ანუ რატომ მალავს სალომე ზურაბიშვილი ირანში მოღვაწეობის წლებს“, გაზ.„ასავალ-დასავალი“,2006,No4]

== საპატიო ჯილდოები ==

* [[საფრანგეთი|საფრანგეთის]] რესპუბლიკის საპატიო ლეგიონის ორდენი;
* [[საფრანგეთი|საფრანგეთის]] რესპუბლიკის ღირსების ეროვნული ორდენი.

[[კატეგორია:ქართველები]]
[[კატეგორია:ქართველი პოლიტიკური მოღვაწეები]]
[[კატეგორია:დაბადებული 1952]]

[[de:Salome Surabischwili]]
[[en:Salome Zourabichvili]]
[[fr:Salomé Zourabichvili]]
[[ru:Саломе Зурабишвили]]
