'''ქიზიყი''', ისტორიული მხარე აღმოსავლეთ საქართველოში, [[კახეთი|კახეთში]], ტერიტორია [[მტკვარი|მდ. მტკვრის]] ჩრდილოეთით, [[ყარაიის ველი|ყარაიის ველის]] ქვემოთიდან მოკიდებული, მდინარეების ივრისა და [[ალაზანი|ალაზნის]] ქვემო წელის აუზი (ახლანდელი [[სიღნაღის რაიონი|სიღნაღისა]] და [[დედოფლისწყაროს რაიონი|დედოფლისწყაროს რაიონების]] ტერიტორია). 

ქიზიყის ანტიკური და ადრინდელი ფეოდალური ხანის სახელწოდებაა [[კამბეჩოვანი]]. სახელწოდება "ქიზიყი" წყაროებში XV საუკუნიდან გვხვდება. გვიანდელი შუა საუკუნეებში ქიზიყი იყო კახეთის ძირითადი ძალა უცხოელ დამპყრობთა წინააღმდეგ ბრძოლებში. [[1616]] ირანის შაჰმა [[აბას I (ირანი)|აბას I-მა]] დაარბია მხარე. მოსახლეობა [[ხორნაბუჯის ციხე|ხორნაბუჯის ციხეში]] გაიხიზნა და მტერმა ვერ მოახერხა მისი აყრა. XVII საუკუნის 60-70-იან წლებში კახეთში გაბატონებულ ყიზილბაშ ხანებს ქიზიყში, მდ. ალაზნის მარჯვენა ნაპირზე, ყარაღაჯში, ჰქონდათ სამხედრო საყრდენი პუნქტი. ქიზიყშივე ჰქონდა საზამთრო (აგრეთვე [[ყარაღაჯი|ყარაღაჯში]]) და საზაფხულო ([[მაღარო|მაღაროში]]) რეზიდენციები კახეთის მეფე  [[დავით II, იმამყული-ხანი |დავით II-ს]] (''იმამყული ხანი'' [[1703]]-[[1722]]). XVIII საუკუნის II ნახევარში, [[თეიმურაზ II|თეიმურაზ II-ისა]] და [[ერეკლე II|ერეკლე II-ის]] მმართველობის დროს, ქიზიყი მთავარ როლს ასრულებდა დაღესტნიდან და ჭარ-ბელაქნიდან მოძალებული მტრის წინააღმდეგ ბრძოლებში. XVIII საუკუნის II ნახევარში დაწინაურდა და ქიზიყის მთავარი ქალაქი გახდა [[სიღნაღი]].



[[კატეგორია: საქართველოს ისტორიულ-გეოგრაფიული მხარეები]]
