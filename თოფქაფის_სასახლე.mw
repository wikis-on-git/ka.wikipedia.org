[[სურათი:Harem12.jpg|thumb|250px|ჰარამხანა]] [[სურათი:rose_garden.JPG|thumb|250px|გულჰანის ბაღი]] [[სურათი:topkapi meydan.JPG|thumb|250px|ერთ-ერთი მოედნის კიოსკი]] '''თოფქაფის სასახლე''' (თურქ. Topkapı Sarayı – „სათოფე სასახლე“ ახოლმდებარე კარიბჭის სახელით), მდებარეობს [[სტამბოლი|სტამბოლში]] ([[კონსტანტინეპოლი]]), და [[ოსმალეთის იმპერია|ოსმალეთის იმპერიის]] ადმინისტრაციული ცენტრი იყო [[1465]] – [[1853]] წლებში. თოფქაფის სასახლის მშენებლობა უბრძანა სულთანმა [[მეჰმედ II (სულთანი)|მეჰმედ II]]-მ [[1459]] წელს. დასრულებულ იქნა [[1465]] წელს. სასახლე სარაგლიოს კონცხზე მდებარეობს [[ოქროს რქა (სტამბული)|ოქროს რქასა]] და [[მარმარისის ზღვა|მარმარისის ზღვას]] შორის, წარმტაცი ხედით [[ბოსფორის სრუტე|ბოსფორზე]]. ის უამრავი მცირე ზომის შენობისგან და ოთხი დიდი მოედნისგან შედგება.

პირველი მოედანი (Alay Meydanı) მთელ სარაგლიოზეა გადაჭიმული და მაღალი გალავნითაა შემორტყმული. მთავარ ჭიშკარს ბაბ-ი-ჰიუმაიუნ (Bab-ı Hümayun - იმპერიული კარიბჭე) ჰქვია. თოფქაფის სასახლის გარდა პირველ მოედანზე ასევე საიმპერიო [[ზარაფხანა]] მდებარეობს ([[1727]]), ჰაგია ეირენეს ეკლესია და არქეოლოგიური მუზეუმი (მე-19 საუკუნე), ურიცხვ შადრევანთან, პავილიონთან და პარკთან (მათ შორის [[გულჰანის ბაღჩა]], ყოფილი საიმპერატორო ვარდების ბაღი) ერთად. 

სალამის დიდ კარიბჭეს (Babüsselam) მთავარი სასახლისკენ და მეორე მოედნისკენ (Divan Meydanı) მივყავართ. ეს მოედანი პარკია შემორტყმული სასახლის ჰოსპიტალით, საცხობით, მცველთა საგომით, საჯინიბოთი, საიმპერატორი ჰარამხანითა და სავეზიროთი ჩრდილოეთით, ხოლო სამზარეულოებით კი სამხრეთით.

ამაოებათა კარიბჭეს შევყავართ მესამე მოედანზე, რომელიც სასახლის შუაგულს წარმოადგენს - წარმტაც ბაღს გარს ერტყმის უმაღლესი პალატის დარბაზები (Has Oda), რომელშიც მოთავსებულია ოსმალეთის იმპერიის დროინდელი საუცხოო საგანძური, მცირე [[ჰარამხანა]], რამდენიმე პავილიონი და [[აჰმედ III]]-ის ბიბლიოთეკა ცენტრში.

მეოთხე მოედანი სულთანის პირადი ბაღი იყო და შედგება რამდენიმე პავილიონის, ბაღისა და ტერასისგან.

თოფქაფის სასახლეში ასევე არის მართლმსაჯულების კოშკი, წმინდა მანტიის პავილიონი, რომელშიც [[წინასწარმეტყველი მუჰამედი|წინასწარმეტყველი მუჰამედის]] წმინდა ნივთებია და პირველი კალიფსი, სატახტო ოთახი (Arz Odası) ჰარემში, რომელსაც სულთანი იყენებდა უცხო სტუმრებისა და  ელჩების მისაღებად, ასევე მურად IV-ის აშენებული ბაღდადის პავილიონი მეოთხე მოედანზე.

[[1853]] წელს სულთან აბდულმეჩითმა გადაწყვიტა თავისი რეზიდენცია ახლად აშენებულ და თანამედროვე დომაბაჰჩის სასახლეში გადაეტანა. ამჟამად თოფქაფი გადაკეთებულია იმპერიული ერის მუზეუმად და სტამბულის ერთ-ერთ უმთავრეს ღირსშესანიშნაობას წარმოადგენს.

მიუხედავად იმისა, რომ სასახლეში თავის დროს მსოფლიოს უძლიერესი მმართველები ცხოვრობდნენ სხვა სამეფო სასახლეებისგან ([[შონბრუნის სასახლე]] და ექსტრავაგანტული [[ვერსალი]]) განსხვავებით ის გამოირჩევა ჰუმანური პროპორციებით, სადა ინტერიერითა და მიზნობრივი განლაგებით.

==იხილეთ ასევე==
*[[დომაბაჰჩის სასახლე]]
*[http://www.turkishclass.com/turkey_pictures_gallery_3 სასახლის ფოტოები]

[[კატეგორია:მუზეუმები]]
[[კატეგორია:სასახლეები]]

[[ca:Palau de Topkapi]]
[[de:Topkapı Sarayı]]
[[en:Topkapi Palace]]
[[es:Palacio de Topkapi]]
[[he:ארמון טופקאפי]]
[[ja:トプカプ宮殿]]
[[sv:Topkapipalatset]]
[[tr:Topkapı Sarayı]]
