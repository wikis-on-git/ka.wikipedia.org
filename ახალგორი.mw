'''ახალგორი''' - [[დაბა]] [[ახალგორის რაიონი|ახალგორის რაიონში]], რაიონული ცენტრი. [[1935]]-[[1991]] წლებში ცნობილი იყო ლენინგორის სახელით. მდებარეობს [[ალევის ქედი|ალევის ქედის]] დასავლეთ კალთაზე, მდინარე [[ქსანი|ქსნის]] მარცხენა სანაპიროზე, რკინიგზის სადგურ ქსანიდან 35 კმ-ზე. დაბის სტატუსი მიენიჭა [[1960]] წელს. მოსახლეობა 2.5 ათასი (2002). დაბაში არის ადმინისტრაციული, კულტურის და ჯანდაცვის დაწესებულებები, მცირე საწარმოები. ისტორიული წყაროების ცნობით, ახალგორი დაარსებულია ძვ.წ. II ს-ში, [[საურმაგი|საურმაგის]] მეფობის პერიოდში. [[ვახუშტი ბაგრატიონი]] მას იხსენიებს “მცირე ქალაქად”, რომელშიც “მკვიდრობენ ქართველნი და სომეხნი”. გვიანფეოდალურ ხანაში ახალგორი [[ქსნის ერისთავები|ქსნის ერისთავთა]] რეზიდენცია იყო. ახალგორში შემორჩენილია XVII ს-ის სამი ხუროთმოძღვრული ანსამბლის ნანგრევები.

[[კატეგორია:საქართველოს დაბები]]
