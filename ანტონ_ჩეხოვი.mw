[[სურათი:ჩეხოვი ანტონ .jpg|thumb|right| ანტონ ჩეხოვი]]
'''ჩეხოვი ანტონ''' პავლეს ძე ([[რუსული ენა | ''რუს.'']] Антон Павлович Чехов) (* [[17 იანვარი]], [[29 იანვარი]],[[ 1860]], [[ტაგანროგი]]  ―      † [[2 ივლისი]], [[15 ივლისი]], [[1904]], [[ბადენვაილერი]], [[გერმანია]]), [[რუსები | რუსი]] მწერალი. [[1879]] დაამთავრა ტაგანროგის [[გიმნაზია]], ხოლო [[1884]] -  [[მოსკოვის უნივერსიტეტი | მოსკოვის უნივერსიტეტის]] სამედიცინო ფაკულტეტი. მისი პირველი პატარა მოთხრობები ანტოშა ჩეხონტეს ფსევდონიმით იბეჭდებოდა 70-80-იანი წლებში იუმორისტულ ჟურნალებში "სტრეკოზა",  "ბუდილნიკი", "ზრიტელი", "ოსკოლკი". ჩეხოვის "მოხელის სიკვდილი", "ალბიონის ასული", "მსუქანი და გამხდარი", "ქამელეონი", "უნტერ პრიშიბევი" და სხვა (დაიბეჭდა [[1883]]-[[1885]]) ფართო საზოგადოებრივი მნიშვნელობის კლასიკური [[ნოველა | ნოველებია]]. მისი [[მოთხრობა | მოთხრობების]] პირველი კრებულია "მელპომენეს ზღაპრები" ([[1884]]) და "ჭრელი მოთხრობები" ([[1886]]), რომელშიც უდიდესი გამომსახველობითი ძალით გადმოცემულია იმ დროის ატმოსფერო, იუმორი ხშირად იცვლება მძაფრი სატირით.

80-იანი წლების II ნახევარში ჩეხოვის რეალიზმი გაღრმავდა. მისი პირველი ვრცელი მოთხრობა "სტეპი" [[1888]] დაიბეჭდა რუსეთის სიმბოლო - სტეპი ავტორს თავისი ქვეყნის ბედ-იღბალზე ფიქრს აღუძრავდა. წარმატება ხვდა წილად ჩეხოვის მომდევნო კრებულებს "მწუხრში"  ([[1887]], [[პუშკინის პრემია]], [[1888]]), "მოთხრობები" ([[1888]]), "პირქუში ადამიანები" ([[1890]]) და სხვა.

[[1890]] ჩეხოვმა იმოგზაურა [[სახალინი | კუნძულ სახალინზე]], გაეცნო კატორღელთა მძიმე ცხოვრებას. იქ მიღებული შთაბეჭდილებანი გადმოსცა წიგნში "კუნძული სახალინი" ([[1893]]-[[1894]], ცალკე გამოიცა [[1895]], ქართული თარგმანი [[1985]]), რომელსაც დიდი გამოხმაურება ჰქონდა. მოგზაურობის მძიმე პირობებში ჩეხოვს გაუმძაფრდა [[ტუბერკულოზი | ტუბერკულოზით]] დაავადება. [[1890]]-[[1900]] რამდენჯერმე იმოგზაურა საზღვარგარეთ. [[1892]] მან[[ მოსკოვი | მოსკოვის]] მახლობლად, სოფ. მელიხოვოში, შეიძინა მამული და იქვა დასახლდა. აქ დაუახლოვდა იგი გლეხებს და ყოველნაირად ცდილობდა მათი მდგომარეობის გაუმჯობესებას. 

მელიხოვის პერიოდი ([[1892]]-[[1898]]) ჩეხოვის შემოქმედებაში უაღრესად ნაყოფიერი აღმოჩნდა. აქ დაწერა მოთხრობები: "პალატა  N6" ([[1892]]), "მეზონინიანი სახლი" ([[1896]]), "გლეხები" ([[1897]]); პიესები: "თოლია" ([[1896]]) და "ძია ვანია" ([[1896]], გამოქვეყნდა [[1897]]). "ლაპატა N 6" 80-90-იანი წლების რუსეთის ცხოვრების  გენიალური განზოგადებაა, ეს არის მძაფრი პროტესტი იმდროინდელი მმართველობის თვითნებობისა და ძალადობის წინააღმდეგ. 

[[1902]], როცა [[ნიკოლოზ II | ნიკოლოზ II-მ]] მაქსიმ გორკის საპატიო აკადემიკოსად არჩევა გააუქმა, ჩეხოვმა პროტესტის ნიშნად უარი თქვა საპატიო აკადემიკოსის წოდებაზე.

ინტელიგენციისა და ხალხის გათიშულობის, პიროვნების თავის ნაჭუჭში ჩაკეტჩის თემას ჩეხოვის შემოქმედებაში ერთ-ერთი მთავარი ადგილი უკავია ( "კინკრიჟა", "სიყვარულის შესახებ", "კაცი ფუტლიარში", სამივე [[1898]]). ჩეხოვის სოციალური განვითარების მწვერვალს მიაღწია მოთხრობაში "კაცი ფუტლიარში". ჩეხოვმა [[დრამატურგია | დრამატურგიაში]] ადრევე დაიწყო მუშაობა, მაგრამ მისია საპროგრამო პიესა იყო  "თოლია", რომელიც 1896 დაიდგა [[პეტერბურგი | პეტერბურგის]] თეატრის სცენაზე. [[1897]] დაიდგა "ძია ვანია", [[1900]]-[[1901]] - "სამი და". ჩეხოვის ბოლო პიესაა "ალუბლის ბაღი" ([[1903]]-[[1904]]), რომელიც ძველი თაობის კრახს გვიხატავს. 



ჩეხოვმა ახალი გზები დაუსახა [[დრამატურგია | დრამატურგიის]] განვითარებას; ტრაგიკულისა და კომიკურის  ოსტატური შერწყმით წარმოგვიდინა ადამიანის სულის სიღრმისეული შრეები. ჩეხოვი რუსული ლიტერატურის საუკეთესო რეალისტური ტრადიციების გამაღრმავებელია. თავის მხრით, მან დიდი გავლენა მოახდინა როგორც რუსულ, ისე მსოფლიო ლიტერატურის განვითარებაზე.


ჩეხოვმა [[საქართველო | საქართველოში]] პირველად [[1888]] იმოგზაურა, რამაც წარუშლელი შთაბეჭდილება მოახდინა მასზე. [[1900]] [[გორკი,  მაქსიმ  | მაქსიმ გორკისთან]] და მხატვარ [[ვასნეცოვი, ვიქტორ | ვ. ვასნეცოვთან]] ერთად კვლავ ჩამოვიდა თბილისში.

ჩეხოვი პოპულარული იყო საქართველოში. 90-იან წლებში ქართული ჟურნალ-გაზეთებში იბეჭდებოდა მისი მოთხრობების თარგმანები. ქართულ სცენაზე დაიდგა პიესები:"ივანოვი" და "დათვი" ([[1891]]), [[1903]] გადმოითარგმნა პიესა  "ძია ვანია", [[1905]] -  "ალუბლის ბაღი". 



[[კატეგორია:რუსები]]
[[კატეგორია:მწერლები]]
[[კატეგორია:დაბადებული  1860]]
[[კატეგორია:გარდაცვლილი  1904]]

[[ar:أنطون تشيكوف]]
[[ast:Anton Chekhov]]
[[bg:Антон Чехов]]
[[ca:Anton Txèkhov]]
[[cs:Anton Pavlovič Čechov]]
[[cv:Чехов Антон Павлович]]
[[da:Anton Tjekhov]]
[[de:Anton Pawlowitsch Tschechow]]
[[en:Anton Chekhov]]
[[eo:Anton Ĉeĥov]]
[[es:Antón Chéjov]]
[[et:Anton Tšehhov]]
[[fi:Anton Tšehov]]
[[fr:Anton Tchekhov]]
[[gl:Chekhov]]
[[he:אנטון צ'כוב]]
[[hr:Anton Pavlovič Čehov]]
[[hu:Anton Pavlovics Csehov]]
[[id:Anton Chekhov]]
[[it:Anton Čechov]]
[[ja:アントン・チェーホフ]]
[[ko:안톤 체호프]]
[[lv:Antons Čehovs]]
[[nl:Anton Tsjechov]]
[[no:Anton Tsjekhov]]
[[pl:Anton Czechow]]
[[pt:Anton Pavlovitch Tchékhov]]
[[ro:Anton Cehov]]
[[ru:Чехов, Антон Павлович]]
[[sh:Anton Pavlovič Čehov]]
[[sk:Anton Pavlovič Čechov]]
[[sl:Anton Pavlovič Čehov]]
[[sr:Антон Павлович Чехов]]
[[sv:Anton Tjechov]]
[[tr:Anton Çehov]]
[[vi:Anton Pavlovich Chekhov]]
[[zh:契訶夫]]
