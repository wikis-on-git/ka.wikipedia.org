[[სურათი:Piotr I 1.jpg|thumb|200px|პეტრე I]]
'''პეტრე I''' დიდი (''[[რუსული ენა|რუს.]]:'' Пётр I Великий; საკუთარ თავს ეძახდა გერმანულად '''პეტერ''' - Пeтeрь)  (* [[9 ივნისი]] [[1672]], [[მოსკოვი]]; † [[8 თებერვალი]] [[1725]], [[სანკტ-პეტერბურგი]]) - [[რუსეთი|რუსეთის]] [[რუსეთის ცარების სია|ცარი]] [[1682]]-[[1721]] და [[რუსეთის იმპერატორების სია|იმპერატორი]] [[1721]]-[[1725]] წლებში.


==ბავშვობა და სიყმაწვილე== 
პეტრე დაიბადა [[1672]] წელს [[კრემლი (მოსკოვი)|კრემლში]]. იგი რუსეთის ცარის [[ალექსეი I (რუსეთი)|ალექსეი მოხაილოვიჩის]]  მე-12 შვილი იყო. დედამისი [[ნარიშკინა, ნატალია კირილოვნა|ნატალია ნარიშკინა]] ალექსეი მეორე ცოლი იყო. მამისა და უფროსი ძმის, ცარ [[ფედორ III (რუსეთი)|ფედორ III]]-ის სიკვდილის შემდეგ პატარა პეტრე ძალაუფლებისთვის მებრძოლ ბოიართა ორი დაჯგუფების ბრძოლის ცენტრში აღმოჩნდა. ერთის მხრივ [[მილოსლავსკი|მილოსლავსკები]] - ცარ ალექსეის პირველი ცოლის სანათესაო და მეორეს მხრივ [[ნარიშკინი|ნარიშკინები]] - პეტრეს დედის ნატალიას გვარეულობა სამეფო ტახტზე თავიანთი კანდიდატის დასმისათვის იბრძოდნენ.

[[1682]] წელს ცარ ფედორის დასაფლავების შემდგომ [[ბოიარი|ბოიარების]] [[დუმა|დუმამ]] პატრიარქ იოაკიმის დასტურით პეტრე ცარად გამოაცხადა. თუმცა მალე მოსკოვში მილოსლავსკებისა და პეტრე უფროსი დის ცარევნა [[რომანოვა, სოფია ალეკსეევნა|სოფიას]] მიერ პროვოცირებული [[სტრელეცი|სტრელეცების]] ბუნტი დაიწყო, რომელსაც ნარიშკინების საგვარეულოს მრავალი წარმომადგენელი ემსხვერპლა. საბოლოოდ ორივე ძმა, პეტრე და [[ივან V (რუსეთი)|ივანი]] ერთდროულად იქნენ ტახტზე დასმული. ივანი მართალია "უფროს" ცარად ითვლებოდა, მაგრამ სინამდვილეში მთელი ძალაუფლება ხელში აიღო სოფიამ, რომელმაც თავი რეგენტად გამოაცხადა და სამეფო საქმეებს სრულიად ჩამოაშორა ნატალია ნარიშკინა. სოფიას მმართველობის დროს პეტრე დედასთან ერთად მოსკოვის მიმდებარე სოფლებში - კოლომენსკოესა და პრეობრაჟენსკოეში ცხოვრობდა.

17 წლის ასაკში დედის დაჟინებული მოთხოვნის შემდეგ პეტრე თავისი ნების წინააღმდეგ იქორწინა [[ლოპუხინა, ევდოკია ფიოდოროვნა|ევდოკია ლოპუხინაზე]]. მიუხედავად ცარევიჩ [[რომანოვ, ალექსეი პეტროვიჩ|ალექსეის]] დაბადებისა [[1690]] წელს იგი დემონსტრაციულად იგნორირებას უკეთებდა მეუღლეს. [[1689]] წელს ცარევნა სოფია კვლავ შეეცადა მოეწყო სტრელეცების ბუნტი. მას გამიზნული ჰქონდა პეტრე მთლიანად ჩამოეცილებინა სახელმწიფო საქმიანობისათვის და ერთპიროვნული მმართველი გამხდარიყო, მაგრამ ნარიშკინებმა ამჯერად დაასწრეს სოფიას. იგი დაააპატიმრეს, ჩამოართვეს რეგენტობა და [[ნოვოდევიჩის მონასტერი|ნოვოდევიჩის მონასტერში]] გამოკეტეს. ივან V, რომელიც ამ დროისათვის გონებასუსტი და თითქმის ბრმა იყო, მის სიკვდილამდე ([[1696]]) ნომინალურ თანამმართველად იქნა დატოვებული.


==პირველი ნაბიჯები==
[[სურათი:Peter I by Kneller.jpg|thumb|150px|left|ახალგაზრდა პეტრე]]
ახალგაზრდა ცარის პირველ დამოუკიდებელ პოლიტიკურ ნაბიჯად შეიძლება ჩაითვალოს [[1695]] წელს მოწყობილი [[აზოვი|აზოვის]] აღების მცდელობა.აზოვის ციხესიმაგრე მნიშვნელოვან სტრატეგიულ პუნქტს წარმოადგნდა არა მარტა შავ ზღვაზე გასასვლელის ჰქონის გამო, არამედ თათრების თავდასხმებისაგან რუსეთის სამხრეთი რაიონების უშიშროების უზრუნველყოფის მხრივაც. [[1695]] წლის პირველი [[აზოვის ლაშქრობა]] წარუმატებელი გამოდგა. ფლოტის არყოლის გამო აზოვი ზღვიდან მარაგდებობდა და რუსეთის არმიამ ვერ მოახერხა ციხის აღება. [[1696]] წლის ზამთარში და გაზაფხულზე პეტრემ [[ვორონეჟი|ვორონეჟში]] ორგანიზირება გაუკეთა სამდინარო ფლოტის მშენებლობას. მცირე ფლოტილიითა და ახალი სამეთაურო შემადგენლობით პეტრემ გაიმეორა შტურმი აზოვზე და [[1696]] წლის [[19 ივლისი|19 ივლისს]] თურქთა გარნიზონმა იარაღი დაყარა. რამდენიმე დრის შემდეგ აზოვის ზღვის სანაპიროზე საძირკველი ჩაეყარა ქალაქ [[ტაგანროგი|ტაგანროგის]] მშენებლობას.

პეტრეს ინიციატივით დაიწყო სავაჭრო გემები მშენებლობის ფართო პროგრამა. ამისათვის მან მიწათმფლობელები გააერთიანა კომპანიებში და დაავალა მათ თითო გემის აშენება. არმიისა და ფლოტი რეორგანიზაციის საქმეში პეტრე ძირითადას უცხოელ სპეციალისტებს ეყრდნობოდა. აზოვის ლაშქრობის დასრულების შემდეგ მან გადაწყვიტა საზღვარგარეთ სასწავლებლად გაეგზავნა თავადაზნაურთა ახალგაზრდა ვაჟები, სულ მალე იგი თვითნაც გაემგზავრა სამოგზაუროდ ევროპაში.

ამ დროისათვის ნელ-ნელა იზრდებოდა უკმაყოფილება პეტრეს პოლიტიკის მიმართ. [[1697]] წელს ბერმა ავრამიმ ქადაგებაში გააკრიტიკა ცარის პოლიტიკა და მიუთითა მის მიერ გადადგმულ არასწორ ნაბიჯებზე, რომლებიც ეწინააღმდეგებოდნენ ტრადიციებს. იმავე წელს გახსილ იქნა ციკლერის შეთქმულება, რომელიც მიზნად ისახავდა სტრელეცების ბუნტის მოწყობას. ორივე შემთხვევაში პოლიტიკური მოწინააღმდგეები სასტიკად იქნენ დასჯილნი.




[[კატეგორია:რუსები]]
[[კატეგორია:რუსეთის მმართველები]]

[[bg:Петър I (Русия)]]
[[bs:Petar I. Veliki]]
[[cs:Petr Veliký]]
[[cy:Pedr I o Rwsia]]
[[da:Peter den Store]]
[[de:Peter der Große]]
[[en:Peter I of Russia]]
[[eo:Petro la Unua]]
[[es:Pedro I de Rusia]]
[[et:Peeter I]]
[[fi:Pietari Suuri]]
[[fr:Pierre Ier de Russie]]
[[fy:Peter de Grutte]]
[[he:פיוטר הגדול]]
[[id:Peter I dari Rusia]]
[[io:Peter 1ma]]
[[it:Pietro I di Russia]]
[[ja:ピョートル1世]]
[[ko:러시아의 표트르 1세]]
[[la:Petrus I (imperator Russiae)]]
[[lt:Petras I]]
[[nds:Peter de Grote]]
[[nl:Peter de Grote]]
[[nn:Peter I av Russland]]
[[no:Peter I av Russland]]
[[pl:Piotr I Wielki]]
[[pt:Pedro I da Rússia]]
[[ro:Petru I al Rusiei]]
[[ru:Пётр I Великий]]
[[simple:Peter I of Russia]]
[[sl:Peter Veliki]]
[[sr:Петар Велики]]
[[sv:Peter I av Ryssland]]
[[tr:Büyük Petro]]
[[tt:Piter I]]
[[uk:Петро I Романов]]
[[vi:Pyotr I của Nga]]
[[zh:彼得大帝]]
