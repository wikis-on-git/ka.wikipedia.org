[[სურათი:Batumi 1911.jpg|thumb|250px|ბათუმი 1911 წელს.]]
'''ბათუმი''' -- ქალაქი [[საქართველო|საქართველოში]], [[აჭარის ავტონომიური რესპუბლიკა|აჭარის ავტონომიური რესპუბლიკის]] ადმინისტრაციული ცენტრი, ქალაქი [[1878]] წლიდან. მოსახლეობა 121,8 ათასი ([[2002]] წ.). ქალაქის ადგილას იყო ანტიკური ბერძნული კოლონია ბათუს (Bathus). ბათუმი ცნობილია XI საუკუნიდან, როგორც ციხესიმაგრე. შუა საუკუნეებში საქართველოს სახელმწიფოში შედიოდა, XVI საუკუნიდან - [[ოსმალეთის იმპერია|ოსმალეთში]], [[1878]] წლიდან - [[რუსეთის იმპერია|რუსეთის იმპერიაში]]. [[1878]]-[[1886]] წლებში ბათუმის ნავსადგური გამოცხადდა პორტო-ფრანკოდ, რამაც ხელი შეუწყო ქალაქის ზრდას. [[1883]] წლიდან ბაქო-ბათუმის რკინიგზის ხაზის მშენებლობასთან და ბაქოსთან ნავთობსადენი მილით დაკავშირების შემდეგ ბათუმი შავიზღვისპირეთის მნიშვნელოვანი ნავსადგური გახდა.


ბათუმი ცნობილი საზღვაო კურორტი, მნიშვნელოვანი პორტი და სავაჭრო-ეკონომიური ცენტრია. იგი წარმოადგენს ამიერკავკასიის რკინიგზის და ყირიმი-კავკასიის საზღვაო გზის საბოლოო პუნქტს. ქალაქი მდებარეობს საქართველო-თურქეთის სახელმწიფო საზღვრიდან 20 კმ-ში, სუბტროპიკულ ზონაში.  ბათუმში არის ნავთობგადამამუშავებელი, გემთსაშენი, კვების და მსუბუქი მრეწველობის საწარმოები. მთავარი ღირშესანიშნაობებია: აჭარის მუზეუმი, ბოტანიკური ბაღი, დელფინარიუმი, ცირკი და “ბათუმის რივიერა” - დასასვენებელი და გასართობი კომპლექსი შავი ზღვის სანაპიროზე. ბათუმში არის ყველა მთავარი რელიგიური მიმდინარეობის საკულტო ნაგებობები: [[მართლმადიდებლობა|მართლმადიდებლობის]], [[კათოლიციზმი|კათოლიციზმის]], [[ისლამი|ისლამის]], [[იუდაიზმი|იუდაიზმის]]. ბათუმში არის [[ბათუმისა და სხალთის ეპარქია|ბათუმისა და სხალთის ეპარქიის]] კათედრა და რეზიდენცია.

==ბათუმის საფოსტო მარკები==
[[სურათი:Batumi-overprint.jpg|thumb|left|250px|ბათუმის მარკები]]
ბრიტანეთის ოკუპაციის დროს ადრე გამოშვებული რუსული საფოსტო მარკების მარაგი ამოიწურა და 1919 წლის თებერვალში ადმინისტრაციამ ახალი მარკები დაბეჭდა. ეს იყო პერფორირებული მარკები ალოეს ხის გამოსახულებით და წარწერით БАТУМСКАЯ ПОЧТА. მოგვიანებით ბრიტანელებმა მასზე შტამპი "BRITISH OCCUPATION" (ბრიტანეთის ოკუპაცია) დაარტყეს. შტამპებზე ფასი ცვალებადი იყო, თუმცა მოგვიანებით, 1920 წელს, ინფლაციის დონის ზრდის გამო, ყოფილი 5 კაპიკიანი მარკები ახალი დენომინაციებით გამოიცა (50 რუბლამდე). ბრიტანეთის მმართველობის ხანმოკლეობის მიუხედავად სამი სახის მარკა დიდი რაოდენობით არსებობს (შესაძლოა დამატებითი მარკები ოკუპაციის შემდეგაც დაიბეჭდა), თუმცა ხელმეორედ გადაბეჭდილი შტამპები არც ისე ბევრია და 2003 წლისთვის კოლექციონერთა შორის მათი ფასი $500 ამ. დოლარზე მეტს აღწევდა.

==რესურსები ინტერნეტში==
*[http://lcweb2.loc.gov/cgi-bin/query/S?pp/prok:@field(SUBJ+@od1(Georgia++Republic+--Batumi+)) ბათუმის ფერადი ფოტოები 1911 წლიდან.]
*[http://www.batumipark.com/ ბათუმის პარკი]


{{საქართველო}}
{{აჭარა}}
[[კატეგორია:საქართველოს ქალაქები]]

[[bg:Батуми]]
[[ca:Batum]]
[[cs:Batumi]]
[[da:Batumi]]
[[de:Batumi]]
[[en:Batumi]]
[[eo:Batumi]]
[[es:Batum]]
[[et:Bathumi]]
[[fi:Batumi]]
[[fy:Batûm]]
[[he:בטומי]]
[[id:Batumi]]
[[ja:バトゥミ]]
[[ko:바투미]]
[[nl:Batoemi]]
[[no:Batumi]]
[[pl:Batumi]]
[[ro:Batumi]]
[[ru:Батуми]]
[[sv:Batumi]]
[[tr:Batum]]
