'''მაჩხანელი,''' (ნამდვილი გვარი ნადირაძე) '''დიმიტრი''' (* [[11 იანვარი]]. [[1861]], სოფ. ქვემო მაჩხაანი, [[სიღნაღი |სიღნაღის]] რაიონი ―  †  [[16 ნოემბერი]]. [[1903]], იქვე), [[ქართველები | ქართველი]] მწერალი, პუბლიცისტი. იყო [[მოსკოვი | მოსკოვის]] [[უნივერსიტეტი | უნივერსიტეტის]] თავისუფალი მსმენელი. ლექსების პირველი კრებული "ახალი სიზმარი" [[1880]] გამოსცა, მეორე - "სიყვარულის კონა" - [[1881]]. მაჩხანელის მოთხრობები, პიესები, პუბლიცისტური წერილები იბეჭდებოდა ქართულ პრესაში ("ივერია", "მოამბე", "აკაკის კრებული", "ჯეჯილი" და სხვ.). [[1887]] ცალკე წიგნად გამოქვეყნდა მაჩხანელის "ძმური სიტყვა", რომელიც პუბლიცისტური ფელეტონების სახით იბეჭდებოდა "ივერიაში". მაჩხანელი განიცდიდა ხალხოსნების გავლენას. ძირითადი ფსევდონიმის გარდა წერდა "თერგდალეულის", "მთადიდელის", "ლახვარიძის" ფსევდონიმით. მაჩხანელის ზოგიერთი ლექსი ("ჩემ საყვარელ სამშობლოს", "ვედრება", "ტურფავ მოდი, ნუ ხარ მტრულად") სიმღერად იქცა (მუსიკა [[სულხანიშვილი, ნიკოლოზ | ნ. სულხანიშვილისა]]).



[[კატეგორია:ქართველები]]
[[კატეგორია:დაბადებული  1861]]
[[კატეგორია:გარდაცვლილი  1903]]
