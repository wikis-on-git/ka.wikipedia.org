'''ჟღენტი, სერგი''' მიხეილის ძე ( * [[30 მაისი]], [[1912]], სოფ. ქვენობანი, [[ჩოხატაურის რაიონი]] ―  †  [[11 ოქტომბერი]], [[1963]], [[თბილისი]]), [[ქართველები | ქართველი]] საბჭოთა ენათმეცნიერი. ფილოლოგიის მეცნიერებათა დოქტორი ([[1949]]), [[პროფესორი]] ([[1950]]). იყო თბილისის სახელმწიფო [[უნივერსიტეტი]]ს პრორექტორი სამეცნიერო დარგში ([[1950]]-[[1962]]). განაგებდა ქართული ენის კათედრას ქუთაისის პედაგოგიურ ინსტიტუტში ([[1937]]-[[1941]]). იკვლევდა ქართველური ენების სტრუქტურისა და ფონეტიკის თეორიულ საკითხებს. აღსანიშნავია მისი თანამედროვე ექსპერიმენტული მეთოდებით შესრულებული გამოკვლევები ქართველური ენების ფონეტიკაში. ჟღენტმა შეისწავლა ქართული სალიტერატურო ენის აქცენტუაცია, მნიშვნელოვანი წვლილი შეიტანა[[საქართველო|საქართველოში]] ლოგოპედიის დამკვიდრებასა და განვითარებაში.

[[კატეგორია:ქართველები]]
[[კატეგორია:დაბადებული  1912]]
[[კატეგორია:გარდაცვლილი  1963]]
