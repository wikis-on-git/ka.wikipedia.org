'''მტკვრის ციხე''', შუასაუკუნეების ციხესიმაგრე აღმოსავლეთ საქართველოში, [[ქსანი|მდ. ქსნის]] მარცხენა ნაპირზე, [[მტკვარი|მდ. მტკვრის]] შესართავთან, სარკინეთის მთაზე. კონტროლს უწევდა მნიშვნელოვან სტრატეგიულ გზასაყარს. ააგო (XVI საუკუნის დასაწყისი) ქართლის მეფის [[კონსტანტინე II|კონსტანტინე II-ის]] ძემ, [[ბაგრატ მუხრანბატონი|ბაგრატმა]], თავის ძმასა, ქართლის მეფე [[დავით X|დავით X-სა]] (1505-1525) და კახეთის მეფე [[გიორგი II, კახეთის მეფე|ავ-გიორგის]] ([[1511]]-[[1513]]) შორის მიმდინარე ბრძოლების დროს. 

მტკვრის ციხე მუხრანის მხარის ერთ-ერთი მთავარი თავდაცვითი ნაგებობა იყო. [[1513]] მისი აღება სცადა ავ-გიორგიმ, ალყა 3 თვეს გაგრძელდა, მაგრამ უშედეგოდ. იმავე წელს ავ-გიორგიმ მეორედ დალაშქრა ქართლი. ბატონიშვილმა ბაგრატმა შეიპყრო იგი, მტკვრის ციხეში ჩასვა და იქვე მოაკვლევინა. XVIII საუკუნის დასაწყისისათვის მტკვრის ციხე საბრძოლველად აღარ გამოიყენებოდა. მის ნანგრევებზე [[1746]] წელს ახალი ციხე ააგეს და მისი აღმშენებლის, სახლთუხუცეს კონსტანტინეს სახელის მიხედვით "კონსტანტილაბათი" უწოდეს. ამ მხარის მოსახლეობა მტკვრის ციხეს ქსნის ციხეს უწოდესბ.



[[კატეგორია:საქართველოს ციხესიმაგრეები]]
