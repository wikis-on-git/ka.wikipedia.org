'''ჯუღელი, სიმონ''' პილატეს ძე (* [[27 ოქტომბერი]] ([[8 ნოემბერი]]), [[1888]], სოფ. სვირი, ქუთაისის მაზრა, ახლანდელი [[ზესტაფონის რაიონი]]  ―  † [[14 აპრილი]], [[1935]], [[თბილისი]]), პროფესიონალი რევოლუციონერი, საბჭოთა სახელმწიფო მოღვაწე. კომპარტიის წევრი [[1907]]-იდან. [[1907]]-[[1915]] წლებში აქტიურ პოლიტიკურ მოღვაწეობას ეწეოდა [[სოხუმი|სოხუმში]], შემდეგ - თბილისში. [[1917]] თებერვლის რევოლუციის შემდეგ ჯუღელის ხელმძღვანელობით შეიქმნა საქართველოს აფთიაქების მუშაკთა პროფკავშირი, რომლის თავმჯდომარედაც თვითონვე აირჩიეს. [[1920]] აქტიური პარტიულ და პროფკავშირულ მუშაობას განაგრძობდა [[ვლადიკავკაზი|ვლადიკავკაზში]]. იქვე შექმნა მედიცინის მუშაკთა პროფკავშირი. ჯუღელი აირჩიეს "მედსანშრომის" საოლქო პროფკავშირის თავმჯდომარედ და შეიყვანეს რკპ (ბ) ვლადიკავკაზის საოლქო კომიტეტში. საქართველოში საბჭოთა ხელისუფლების გამარჯვების ([[1921]]) შემდეგ ხელმძღვანელ თანამდებობაზე იყო. საკ. კპ (ბ) ამიერკავკასიის სამხარეო კომიტეტის, საქართველოს კპ (ბ) ცკ-ისა და თბილისის კომიტეტის, საქართველოს კპ (ბ) ცენტრალური საკონტროლო კომისიის წევრი.

[[კატეგორია:ქართველები]]
