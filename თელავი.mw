ქალაქი [[საქართველო|საქართველოში]], [[კახეთის მხარე|კახეთის მხარის]] და [[თელავის რაიონი|თელავის რაიონის]] ადმინისტრაციული ცენტრი. მდებარეობს [[ალაზნის ვაკე|ალაზნის ვაკეზე]]. ქალაქად გამოცხადდა [[1801]] წელს. მოსახლეობა 21,8 ათასი ([[2002]] წ.). 

პირველად მოხსენიებულია ძველი ბერძენი გეოგრაფის კლავდიოს პტოლომეს (II ს.) “გეოგრაფიაში” თელედას ფორმით. ქართულ წყაროებში გვხვდება XI საუკუნიდან, როდესაც იგი [[კახეთ-ჰერეთის სამთავრო|კახეთ-ჰერეთის სამთავროს]] ცენტრი გახდა. მონღოლთა ლაშქრობების შემდეგ მისი მნიშვნელობა დაეცა, XV-XVI სს-ში თელავი ისევ დაწინაურდა. XVII ს-ის მეორე ნახევარში [[კახეთის სამეფო|კახეთის]] მეფე არჩილ II-მ თავისი რეზიდენცია გრემიდან თელავში გადმოიტანა. ამ პერიოდიდან იგი მწიგნობრობის კერად იქცა, [[1758]] წელს დაარსდა საფილოსოფოსო-საღვთისმეტყველო სკოლა, რომელიც მოგვიანებით სემინარიად გადაკეთდა. ქართლ-კახეთის სამეფოს რუსეთის იმპერიასთან შეერთების შემდეგ თელავი სამაზრო ცენტრი გახდა. 


თელავი მნიშვნელოვანი სატრანსპორტო კვანძი, სამრეწველო, სასოფლო-სამეურნეო (მეღვინეობის) და კულტურული ცენტრია. აქ არის პედაგოგიური უნივერსიტეტი, თეატრი, ისტორიულ-ეთნოგრაფიული მუზეუმი. ქალაქის ღირშესანიშნაობებია: ღვთაების ბაზილიკა (VI-VII სს.), ციხე-სიმაგრე ძველი გალავანი (X-XI სს.). თელავში არის [[ალავერდის ეპარქია|ალავერდის ეპარქიის]] რეზიდენცია.

[[კატეგორია:საქართველოს ქალაქები]]

[[de:Telawi]]
[[en:Telavi]]
[[et:Thelavi]]
[[fi:Telavi]]
[[ro:Telavi]]
