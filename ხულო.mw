'''ხულო''' - [[დაბა]], [[ხულოს რაიონი|ხულოს რაიონის]] ადმინისტრაციული ცენტრი, აჭარაში. მდებარეობს მდინარე [[აჭარისწყალი|აჭარისწყლის]] ხეობაში, [[ახალციხე]]-[[ბათუმი|ბათუმის]] საავტომობილო გზაზე (ზღვის დონიდან 923 მ, ბათუმიდან 88 კმ). სახელწოდება “ხულოს” ძველი ფორმაა “ხულა” და ნიშნავს სავაჭრო სახლს. შუა საუკუნეებში აქ გადიოდა სავაჭრო-საქარავნო გზა, რომელიც [[სამცხე-ჯავახეთი|სამცხე-ჯავახეთს]] [[გოდერძი უღელტეხილი|გოდერძი უღელტეხილით]] [[აჭარა]]-[[შავი ზღვა|შავიზღვისპირეთთან]] აკავშირებდა. ოსმალთა ბატონობის ხანაში ზემო აჭარის პოლიტიკურმა ცენტრმა სხალთიდან ხულაში გადაიცვლა. დაბის სტატუსი მიიღო [[1964]] წელს. მოსახლეობა 1.1 ათასი (2002). დაბაში არის ადმინისტრაციული, კულტურის, განათლების და ჯანდაცვის დაწესებულებები, მცირე საწარმოები.


[[კატეგორია:საქართველოს დაბები]]
