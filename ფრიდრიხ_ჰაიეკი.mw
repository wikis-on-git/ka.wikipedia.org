'''ჰაიეკი, ფრიდრიხ''' ავგუსტ ფონ (* [[8 მაისი]]. 1899, ვენა ―    †    [[23 მარტი]]. 1992, ფრაიბურგი, ბადენ-ვიურტემბერგის მხარეში) ავსტრიელი ბურჟუაზიული ეკონომისტი. დაამთავრა ვენის უნივერსიტეტი (1921), ავსტრიის ეკონომიური კვლევების ინსტიტუტის დირექტორი (1927-1931), ლონდონის (1931-1950), ჩიკაგოს (1950-1962), ფრაიბურგის (1962-1969) უნივერსიტეტების პროფესორი, 1970-იდან ზალცბურგის (ავსტრია) უნივერსიტეტის პროფესორ-კონსულტანტი. ჰაიეკი ცდილობს ავსტრიული ბურჟუაზიული პოლიტიკური ეკონომიკური სუბიექტურ-ფსიქოლოგიური მეთოდი შეუთავსოს მათემატიკურ თეორიასა და იდეალისტურ ფილოსოფიას. კაპიტალს განიხილავს როგორც ყველა საზოგადოებრივ-ეკონომიური ფორმაციისათვის დამახასიათებელ მუდმივ კატეგორიას. ჭარბწარმოების ეკონომიური კრიზისების მიზეზად მიაჩნდა ინვესტიციების მეტისმეტი ზრდა და ბანკების მიერ არასწორი ფულად-საკრედიტო პოლიტიკის გატარება, კრიზისების აღმოფხვრის საშუალებად კი - მშრომელი მასების მოხმარების დონისა და ხელფასის შემცირება. წინააღმდეგია ეკონომიკაში სახელმწიფოს აქტიური ჩარევისა, უხეშად ამახინჯებს კომუნისტური მშენებლობის თეორიასა და პრაქტიკას. [[ნობელის პრემია | ნობელის პრემიის]] ლაურეატი (გ. მიურდალთან ერთად 1974).
