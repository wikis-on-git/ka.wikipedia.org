'''ნამდვილი რიცხვი''', ნებისმიერი დადებითი რიცხვი, უარყოფითი ან [[ნული]]. ნამდვილ რიცხვთა სიმრავლე იყოფა [[რაციონალური რიცხვი|რაციონალურ]] და [[ირაციონალური რიცხვი|ირაციონალურ რიცხვთა]] სიმრავლეებად. [[რაციონალური რიცხვი|რაციონალური რიცხვები]] წარმოიდგინება როგორც რაციონალური წილადების <math>p/q</math>, (სადაც p და q მთელი რიცხვებია, q კი ნულისგან განსხვავებული), ასევე უსასრულო პერიოდული [[ათწილადი|ათწილადების]] სახით, ხოლო [[ირაციონალური რიცხვი|ირაციონალური რიცხვები]] მხოლოდ – უსასრულო არაპერიოდული [[ათწილადი|ათწილადების]] სახით.
ნამდვილ რიცხვთა სიმრავლეს ეწოდება რიცხვითი წრფე და აღინიშნება R-ით. R სიმრავლე წრფივად დალაგებულია და ქმნის ველს ძირითადი [[არითმეტიკული ოპერაციები|არითმეტიკული ოპერაციების]] (შეკრება, გამრავლება) მიმართ. [[რაციონალური რიცხვი|რაციონალური რიცხვების]] სიმრავლე ყველგან მკვრივია R–ში და R მისი გასრულებაა. რიცხვითი წრფის ძირითადი თვისებაა [[უწყვეტობა]].
