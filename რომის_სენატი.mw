'''რომის სენატი''' (''[[ლათინური ენა|ლათინურად]] - Senatus'') იყო რომის რესპუბლიკის და იმპერიის პრიოდში მართვის მნიშვნელოვანი ორგანო. სიტყვა senex ნათინურად ნიშნავს უხუცესს. თავდაპირველად სენატი სწორედ უხუცესთა საბჭო იყო, ხოლო მოგვიანებით მას ბევრად ფართო მნიშვნელობა შეეძინა.

[[სურათი:Senat_rom.jpg|thumb|300px|ციცერონის გამოსვლა სენატის წინაშე]]
==ისტორია==
{{რომის მთავრობა}}

ცივილიზაციის დასაბამიდან დღემდე არსებულ მმართველ ორგანოებს შორის რომის სენატმა ყველაზე დიდხანს იარსება, მისი შექმნის შესახებ ზუსტი ისტორიული წყაროები არ მოგვეპოვება, მაგრამ თქმულებების თანახმად იგი რომის დასაბამიდან არსებობდა. სენატმა თავისი ფუნქციები დაკარგა მხოლოდ III-IV საუკუნეების მიჯნაზე, [[პრინციპატი|პრინციპატის]] [[დომინანტი|დომინანტით]] შეცვლის შემდეგ, მაგრამ, მიუხედავად ამისა, სახეცვლილმა სენატმა რომის იმპერიის აღსასრულამდე იარსება. ამრიგად საერთო ჯამში სენატმა იარსება დაახლოვებით 1229 წელიწადი. ამ დროის განმავლობაში სენატის სახე და ფუნქციები არაერთხელ შეიცვალა.

===მეფობის პერიოდი===

თქმულების თანახმად, სენატი შეიქმნა [[რომის სამეფო|რომის]] დაარსების თანავე. [[რომულუსი|რომულუსმა]], რომის ლეგენდარულმა დამაარსებელმა, შექმნა საბჭო 100 უხუცესი მოქალაქისგან, რომლებსაც მამები - პატრიციუსები ეწოდათ. სენატორები ასრულებდნენ მეფოს მრჩევლების რომლს, ხოლო მეფის გარდაცვალების შემდეგ, ახალი მეფის არჩევა მათ კომპეტენციაში შედიოდა.

რომულუსის მიერ საბინელთა შემოერთების შემდეგ, სენატი შეივსო საბინელი უხუცესებით და სენატორთა რაოდენობა 200 გახდა. თქმულების თანახმად სენატორებმა პირველი რეპრესიები [[ლუციუს ტარკვინიუს სუპერბუსი|ლუციუს ტარკვინიუს სუპერბუსის]] მეფობის პერიოდში განიცადეს. ტარკვინიუსმა თავისი წინამორბედის, [[სერვიუს ტულიუსი|სერვიუს ტულიუსის]] მომხრე სენატორები გაწყვიტა.

===რესპუბლიკა===

მონარქიის დამხობის შემდეგ სენატის მნიშვნელობა უფრო გაიზარდა, იგი ჯერ კიდევ მცირე რომის სახელმწიფოში ასრულებდა საკანონმდებლო ხელისუფლების როლს. [[ლუციუს იუნიუს ბრუტუსი|ლუციუს იუნიუს ბრუტუსმა]] სენატის შემადგენლობა 300 კაცამდე გაზარდა. იგი აკონტროლებდა სახალხო კრებების მუშაობას, ოღებდა მათ მიერ შემოთავაზებულ კანონებს ან უარყოფთა. სენატორთა წრიდან ხდებოდა [[მაგისტრატები|მაგისტრატების]] არჩევა.

[[სურათი:SPQR.jpg|thumb|left|რომის სენატი და ხალხი]]
საშინაო პოლიტიკის საკითხების გარდა სენატი საგარეო პოლიტიკასაც მართავდა. სენატის ფუნქციებში ფინანსებზე მეთვალყურეობაც შედიოდა. ამის გარდა სენატი იღებდა და აუქმებდა კანონებს. ყველა ამ მნიშვნელოვანი ფუნქციის შესრულებამ სენატი სახელმწიფოს გულად აქცია. რიგითი რომაელისთვის სენტის უპატივცემლობა სახელმწიფოს უპატივცემლობას უტოლდებოდა. ლათინურად სენატორებს რედისტრირებულ (ჩაწერილ) მამებს უწოდებდნენ (patrum numerum). ეს კარგად აისახა ცნობილ ფორმულაშიც SPQR, senatus populus que romanus (რომის სენატი და ხალხი).

თავდაპირველად სენატორები მხოლოდ პატრიციუსები იყვნენ, ხოლო [[ძვ. წ. IV საუკუნე|ძვ. წ. IV საუკუნიდან]], ხანგძლივი ბრძოლის შემდეგ, სენატში მოხვედრა პლებეებმაც შეძლეს. მიუხედავად ამისა, [[რომის რესპუბლიკა|რესპუბლიკის]] პერიოდში სენატორების უმეტესობას პატრიციუსები შეადგენდნენ. [[ძვ. წ. 313]] წლამდე სენატში ახალ წევრებს კონსული იღებდა, მოგვიანებით კი ცენზორი. პლებეებს შეეძლოთ სენატში მოხვედრა მხოლოდ იმ შემთხვევაში, თუ მათ კონსულებათ აირჩევდნენ, რადგან ყოფილ კონსულებს ტრადიციის თანახმად სენატორად რიცხავდნენ.

სენატსა და სახალხო კრებას შორის პირველი მწვავე დაპირისპირება მოხდა [[ტრიბუნი|ტრიბუნის]] [[ ტიბერიუს სემპრონიუს გრაკჰუსი|ტიბერიუს გრაქხუსის]] რეფორმების მხარდაჭერისთვის კენჭისყირისას. ეს ამბავი ამ უკანასკნელისთვის ტრაგიკულად დასრულდა. თითქმის იგივე ამბავი განმეორდა [[ძვ. წ. 123]] წელს, როდესაც ტიბერიუსის უმცროსმა ძმამ [[გაიუს სემპრონიუს გრაკჰუსი|გაიუსმა]] სცადა ძმის რეფორმები აეღორძინებინა.

როდესაც [[სულა]] ცენზორი გახდა, მან სენატორად მიღების ასაკობრივი ცენზი 46 წლიდან 30 წლამდე ჩამოწია და გააორმაგა სენატორთა რაოდენობა. მოგვიანებით [[გაიუს იულიუს კეისარი|კეისარმა]] კიდევ გაზარდა სენატორთა რაოდენობა 1000 კაცამდე.

სენატის ძალაუფლება შეირყა [[გაიუს მარიუსი|მარიუსის]] [[მარიუსის სამხედრო რეფორმა|სამხედრო რეფორმის]] ძალაში შესვლის სემდეგ. საქმე ისაა, რომ ბრუტუსის ეპოქიდან, ანუ რესპუბლიკის შექმნიდან მოყოლებული, აფსოლუტური ძალაიფლება ერთი პიროვნების ხელში პრაქტიკულად არ ხვდებოდა (იშვიათი გამონაკლისები - 6 თვის ვადით არჩეული [[დიქტატორი|დიქტატორები]]). სამხედრო რეფორმამდე სენატის თანხმობის გარეშე კონსული ჯარს ვერ შეკრიბავდა, თან ჯარი მუდმივი და პროფესიული არ იყო. ხოლო გაიუს მარიუსის რეფორმამ გამოიწვია პროფესიული არმიის ჩამოყალიბება, რომელიც თავისი მხედართმასვრის ერთგული იყო. ამრიგად მხედართმთავარმა არმიაზე დაყრდნობით მიიღო ისეთი ძალაუფლება, რომ სეეძლო კაკნონზე და სენატზე მაღლა დამდგარიყო. თავისთავად რეფორმამ აამაღლა რომაული არმიის ბრძოლისუნარიანობა, მაგრამ მეორე მხრივ ამან განაპირობა სამოქალაქო ომების მთელი სერია, რომლებიc [[ძვ. წ. II  საუკუნე|ძვ. წ. II  საუკუნის]] მიწურულიდან [[ძვ. წ. I  საუკუნე|ძვ. წ. I  საუკუნის]] მეორე ნახევრამდე გაგრძელდა და რესპუბლიკის კრახით დასრულდა.

===იმპერია===
[[სურათი:Curia_Iulia.JPG|thumb|left|250px|რომის კურია, სადაც სენატის სხდომები ტარდებოდა]]

როდესაც [[ოქტავიანე ავგუსტუსი|ოქტავიანემ]] მოიგო სამოქალაქო ომი, მას ხელთ აფხოლუტური ძალაუფლება ჰქონდა, მაგრამ მიუხედავად ამისა, იგი არ გაილაშქრა რესპუბლიკური ტრადიციების წინააღმდეგ. [[რომის იმპერატორი|იმპერატორი]] და [[ავგუსტუსი (წოდება)|ავგუსტუსი]] იგი სენატის თანხმობით გახდა. უნდა ავღნიშნოთ რომ ხანგძლივი სამოქალაქო ომების და რეპრესიების არაერთი ტალღის შემდეგ სენატს სხვა არჩევანი არ ჰქონდა.

ამ დროიდან უმაღლესი ძალაუფლება სენატის ხელიდან [[პრინცეპსტი|პრინცეპსტის]] ხელში გადავიდა. სენატი მხოლოდ მისი მრჩევლის ფუნქციებს ასრულებდა. [[ფლავიუსების დინასტია|ფლავიუსების დინასტიის]] პერიოდში ძველი პატრიციული ოჯახები, საიდანაც ტრადიციულად ხდებოდა სენატორთა შემადგენლობის შევსება, იმდენად შეთხელდა, რომ სენატორები ხდებოდნენ უკვე ის მოქალაქეები, ვისაც ამის საშუალებას ქონებრივი ცენზი აძლევდა. მოგვიანებით კი რომის მოქალაქეობის პროვინციული მოსახლეობისთვის დარიგებამ, პროვინციალებს სენატში მოხვედრის საშუალება მისცა.

[[I საუკუნე|I საუკუნის]] მიწურულს, [[დომიციანი|დომიციანის]] მოკვლის შემდეგ სენატის მნიშვნელობა კვლავ გაიზარდა. [[ანტონინების დინასტია|ანტონინების დინასტიის]] ([[კომოდუსი|კომოდუსის]] გარდა) იმპერატორებს სენატორები თავისი წრიდან ირჩევდნენ. სენატორთა მიერ არჩეული იმპერატორები ისტორიაში ასევე [[ხუთი კარგი იმპერატორი|ხუთი კარგი იმპერატორის]] სახელით შევიდნენ. ამ პერიოდში რომის იმპერიამ დიდების მწვერვალს მიაღწია.

[[მესამე საუკუნის კრიზისი|მესამე საუკუნის კრიზისის]] პერიოდში სენატი უძლური იყო ემართა სიტუაცია. [[III საუკუნე|III საუკუნის]] მიწურულს იმპერატორი გახდა [[დიოკლექტიანე]]. მან საფუძვლიანად შეცვალა მმართველობის სისტემა. პრინციპატს [[დომინანტი]] ჩაენაცვლა. დომინუსს აღარ სჭირდებოდა სენატისგან აღიარება. ამ დროიდან სენატმა ძალაუფლება და მნიშვნელობა სრულიად დაკარგა, ისევე როგორც ქალაქ რომმა, რომელიც III საუკუნის მიწურულს აღარ იყო იმპერატორის რეზიდენცია. სენატს ამ დროიდან მხოლოდ სასამართლო საქმეების გარჩევა შეეძლო, მიუხედავად ამისა სენატორის წოდება ჯერ კიდევ პრივილიგირებულად ითვლებოდა.

ხოლო [[395]] წლიდან, როდესაც იმპერია გაიყო, სენატი მუნიციპალურ საბჭოთ იქცა. აღმოსავლეთ რომის იმპერიის დედაქალაქში [[კონსტანტინოპოლი|კონსტანტინოპოლში]] თავისი სენატი ჩამოყალიბდა. ზოგი გავლენიანი სენატორი ორივე სენატის წევრი იყო. [[476]] წელს დასავლეთ რომის იმპერიის დაცემათან ერთად რომის სენატმაც შეწყვიტა არსებობა.

[[სურათი:Senator toga.jpg|thumb|220px|რომაელი სენატორის ტრადიციული ტოგა]]

==განაწესი==

===საკანონმდებლო შემოქმედება და სხდომის ჩატარების წესები===

რესპუბლიკის პერიოდის სენატის ფუნქციებში როგორც ავღნიშნეთ შედიოდა საკანონმდებლო პროექტების შემუშავება. ამ პროექტების დანხილვა და დამტკიცება [[სახალხო კრება|სახალხო კრებას]] ევალებოდა. თუ სახალხო კრება არ მოიწონებდა კანონპროექტს, მაშინ იგი კანონად ვერ იქცეოდა. სახალხო კრებასაც შეეძლო კანონპროექტის წარმოდგენა, მაგრამ სენატის მოწონების გარეშე ვერც ეს იქცეოდა კანონად. "მოწონება" იყო სენატის ყველაზე დიდი უფლება - auctoritas senatus.

ამრიგად სახალხო კრება და სენატი ერთმანეთს ავსებდნენ, ერთმანეთთან თანხმობის გარეშე ვერცერთი მხარე ვერ მიაღწევდა სასურველ შედეგს. პრაქტიკაზე ეს გრაქხუსების ამბის დროს არ გამართლდა, ხოლო რესპუბლიკის კრახის შემდეგ სახალხო კრებამ დრულიად დაკარგა ფუნქცია.

საგარეო პოლიტიკაში სენატს უმთავრესი ადგილი ეჭირა. ელჩობის მიღების და გაგზავნის ფუნქცია მას ეკისრა. პროვინციების მართვაც სწორედ სენატის კომპენტენციაში შედიოდა. სენატი ასევე წყვეტდა ომის და მშვიდობის საკითხებს, იგი ანიჭებდა რომის მოკავშირეებს რომაელი ხალხის მოკავშირის და მეგობრის სტატუსს.

როდესაც სახელმწიფოში საგანგებო სიტუაცია იქმნებოდა, სენატი ღებულობდა გადაწყვეტილებას 6 თვის ვადით აერჩიათ დიქტატორი, რომელსაც კრიზისის მოგვარებამდე აფსოლუტური ძალაუფლება ენიჭებოდა. ამის გარდა მაგისტრატების დამტკიცებაც სენატის პრეროგატივა იყო.

სენატორთა შეკრებებსაც თავისი წესი და რიგი ჰქონდა. მათ სხდომის ჩატარება მხოლოდ ტაძრებში შეეძლოთ. როგორც წესი ეს [[რომის კურია]] იყო, ხოლო ახალ წელს, იუპიტერის დღესასწაულსა და საომარი საკითხების გადაწყვეტისას ქალღმერთ [[ბელონა|ბელონას]] ტაძარში. 

სხდომის დაწყებამდე დილის ლოცვა და მსხვერპლშეწირვა უნდა მომხდარიყო, ხოლო კეთილი ნიშნის მიღების შემდეგ იწყებოდა სხდომა. სენატის სხდომა მზის ამოსვლიდან მზის ჩასვლამდე შეიძლებოდა გაგრძელებულიყო და თუ რაიმე სხვა კრების სხდომა ტარდებოდა, მათ არ შეეძლოთ შეხვედრა.

===წევრობა===

როგორც ზემოთ ავღნიშნეთ, თქმულების თანახმად, რომის დაარსების შემდეგ რომულუსმა 100 კაციანი სენატი შექმნა. საბინელთა შემოერთების შემდეგ სენატორთა რაოდენობა 200 გახდა, ხოლო რესპუბლიკის დროს ტრადიციულად 300 კაციანი სენატი არსებობდა. სენატში მიღებას ცენზორები აწარმოებდნენ. ყოფილ მაგისტრატებსაც შეეძლოთ სენატში მოხვედრა. სენატორს უნდა ჰქონოდა განსაზღვრული ქონებრივი ცენზი და ყოფილიყო უფროსი ასაკის (46 წელზე უფროსი). სულამ ასაკობრივი ცენზი 30 წელზე ჩამოიყვანა. სენატორებს აკრძალული ჰქონდათ ყოველგვარი ბიზნესი მიწათმფლობელობის გარდა, მაგრამ ეს ხშირად ირღვეოდა.

===იერარქია===

სენატორები იყოფოდნენ 10 კაციან დაჯგუფებებად, ამ დაჯგუფების მეთაური იყო [[პირველი სენატორი]] - princeps senatus. თუ არსერთი [[კონსული]] არ იყო რომში, მაშინ უზენაესი მაგისტრატი ასრულებდა მათ ფუნქციებს. მხოლოდ პირველ სენატორებს ჰქონდათ სენატში სიტყვის წარმოთქმის უფლება. ამასთან მკაცრად იყო განსაზღვრული თუ ვის და როდის უნდა ესაუბრა. პატრიციუსი სენატორები ყოველთვის უფრო ადრე საუბრობდნენ ვიდრე პლებეები და თან მათი ხმაც უფრო მნიშვნელოვანი იყო კენჭისყრისას.

===ჩაცმულობა===

ყველა სენატორს უნდა ეტარებინა წოდების დამადასტურებლად ბეჭედი, თავდაოპირველად ეს ბეჭედი რკინის იყო, ხოლო გვიანდელი რესპუბლიკის დროს ოქროსი. მათ ტანსაცმელს tunica clava ერქვა, ეს იყო თეთრი [[ტუნიკა]] მარჯვენა მხარზე განიერი (13სმ) მეწამული ფერის ზოლით. senator pedarius ატარებდა თეთრ ტოგას (virilis). სენატორები, ვინც ამავდროულად მაგისტრატები იყვნენ, ატარებდნენ toga praetexta-ს თეთრ ტოგას ფართო მეწამული კანტით. ყველა სენატორს ეცვა ყავისფერი ტყავის ფეხსაცმელი.

<gallery>
 სურათი:Togapura.jpg|''[[toga virilis]]''
 სურათი:Togapraetexta.jpg|''[[toga praetexta]]''
 სურათი:Tunic senator.gif|''[[tunica clava]]''
 </gallery>

[[კატეგორია:ძველი რომი]]
[[კატეგორია:რომის სახელმწიფო ინსტიტუტები]]

[[de:Römischer_Senat]]
[[en:Roman Senate]]
[[es:Senado romano]]
[[eu:Erromako Senatua]]
[[fi:Rooman senaatti]]
[[fr:Sénat romain]]
[[he:הסנאט הרומי]]
[[ja:元老院 (ローマ)]]
[[la:Senatus]]
[[nl:Senaat (Rome)]]
[[no:Det romerske senatet]]
[[pl:Senat rzymski]]
[[pt:Senado romano]]
[[zh:羅馬元老院]]
