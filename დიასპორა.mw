სიტყვა '''დიასპორა''' [[ბერძნული ენა|ბერძნული]] წარმოშობისაა და "გაბნევას" ნიშნავს. დიასპორას იწვევს იძულებითი გადასახლება, გენოციდის საფრთხე, ეკონომიკური და გეოგრაფიული ფაქტორების ზემოქმედება. თავდაპირველად ტერმინ ”დიასპორას” იყენებდნენ [[პალესტინა|პალესტინის]] გარეთ მცხოვრები [[ებრაელები|ებრაელების]] მიმართ, განსაკუთრებით მას შემდეგ, რაც სამშობლოდან განდევნეს ჯერ [[ბაბილონი|ბაბილონის]] მეფე [[ნაბუქოდონოსორ II]]-მ (ძვ.წ. VI ს.), შემდეგ [[რომის იმპერია|რომაელებმა]] ახ.წ. I-II სს-ში. შემდგომში იგი გავრცელდა სხვა ეთნიკური (მაგ. [[სომხები]], [[ირლანდიელები]], [[ჩინელები]]) და რელიგიური (მაგ. [[ქრისტიანობა|პირველი ქრისტიანები]]) ერთობების მიმართაც. 

თანამედროვე პოლიტიკურ მეცნიერებაში ცნება ”დიასპორა” აღნიშნავს ეთნიკური უმცირესობის ჯგუფს, რომელიც გადასახლდა, ცხოვრობს და მოღვაწეობს მიმღებ ქვეყანაში, ამასთან აქვს ძლიერი სენტიმენტალური და მატერიალური კავშირები წარმოშობის ქვეყანასთან. დიაპორის პრობლემა წარმოადგენს საშინაო პოლიტიკის ობიექტს და საერთაშორისო ურთიერთობათა სუბიექტს, რომელიც ქვეყნის საშინაო და საგარეო პოლიტიკის შემაკავშირებული ძაფია. 


==ისტორიული  დიასპორები==

აკადემიურ კვლევებს დიასპორის საკითხზე საფუძველი ჩაეყარა XX ს-ის მე-2 ნახევარში, რომლებიც ძირითადად შეეხებოდა იმ დროისათვის ცნობილ ისტორიულ დიაპორებს. მათ რიცხვს მიეკუთვნებოდა: 


*'''ებრაული დიასპორა''': ისრაელის სახელმწიფოს შექმნის შემდეგ მისი ტერიტორიის გარეთ დარჩენილი ებრაული მოსახლეობა.
*'''აფრიკული დიასპორა''': აფრიკის კონტინენტიდან გამოყვანილი მონების შთამომავალნი.
*'''ირლანდიული დიაპორა''': პოლიტიკური შევიწროების თუ ეკონომიკური პირობების გამო ირლანდიიდან მილიონობით დევნილები.


==თანამედროვე დიასპორები==

XX ს-ის ერთ-ერთი მნიშვნელოვანი მახასიათებელი იყო ეთნიკურ დევნილთა მასობრივი ტალღები ომების, ეკონომიკური კრიზისების და მზარდი ნაციონალიზმისა და რასიზმის გამო. საუკუნის პირველ ნახევარში ასეთი მოძრაობები იყო ევროპაში, აზიაში და ჩრდილოეთ აფრიკაში. დევნილთა დიდმა ნაწილმა ამერიკის კონტინენტს შეაფარა თავი, რითაც სათავე დაუდო თანამედროვე დიასპორების წარმოქმნას. იმ ხალხებს შორის, რომელთაც ეს პროცესი ყველაზე მეტად შეეხო, აღსანიშნავია:


*'''[[სომხები]]''' - 1880-1910 წლებში სომხებით დასახლებულ ტერიტორიებზე ოსმალეთის იმპერიის მიერ გატარებული გენოციდის პოლიტიკის გამო;
* '''[[ებრაელები]]''' და '''[[ბოშები]]''' - მე-2 მსოფლიო ომის წლებში მათ წინააღმდეგ განხორციელებული გენოციდის პოლიტიკის გამო;
* '''რუსეთის იმპერიის ხალხები''' - რუსეთის რევოლუციების და სტალინის ეპოქის  მასობრივი მიგრაციების გამო;
* '''[[გერმანელები]]''' - მე-2 მსოფლიო ომის შემდეგ ყოფილი გერმანიის იმპერიის განაპირა რეგიონებიდან მათი გადასახლების გამო;
* '''[[პოლონელები]]''' - მე-2 მსოფლიო ომის შემდეგ კერზონის ხაზის ფარგლებში პოლონეთის სახელმწიფოს ფორმირების გამო;
* '''სამხრეთ-აღმოსავლეთ აზიელები''' - მე-2 მსოფლიო ომისა და ვიეტნამის ომის შედეგად ამ რეგიონიდან განდევნილი მოსახლეობა.
* '''[[პალესტინელები]]''' - 1948 წელს არაბულ-ებრაული ომის შედეგად განდევნილი მოსახლეობა. 


ე.წ. ცივი ომის ეპოქაში გრძელდებოდა ხალხთა მასობრივი მიგრაციები კონფლიქტების ზონებიდან, განსაკუთრებით მესამე სამყაროდან, რომელიც მოიცავდა აფრიკას, სამხრეთ და ცენტრალურ ამერიკას, ახლო აღმოსავლეთს და სამხრეთ აზიას. კომუნისტური სისტემის რღვევამ და სსრ კავშირის დაშლამ, რასაც თან მოჰყვა სოციალურ-ეკონომიური პირობების საგრძნობი გაუარესება, გამოიწვია მიგრაციების ახალი ტალღა, რომელშიც ბევრი ხალხი მოჰყვა, მათ შორის [[ქართველები|ქართველებიც]].


''იხილეთ სტატია'': [[ქართული დიასპორა]]

[[en:Diaspora]]
