'''ჰიტლერი''', [ნამდვილი გვარი - შიკლგრუბერი] '''ადოლფ''' ( * [[20 აპრილი]]. [[1889]], [[ბრანაუ]], [[ავსტრია]] ―  † [[30 აპრილი]]. [[1945]], [[ბერლინი]] ), [[გერმანია | გერმანიის]] ფაშისტური ( ნაციონალ-სოციალისტური ) პარტიის ლიდერი, ფაშისტური გერმანიის რაიხსკანცლერი ( 1933-45 ), შეიარაღებულ ძალთა უმაღლესი მთავარსარდალი ( 1941 დეკემბრიდან ), მთავარი სამხედრო დამნაშავე. ცხოვრობდა ჯერ ავსტრიაში, შემდეგ გერმანიაში ( [[ბავარია | ბავარიაში]] ). [[I მსოფლიო ომი 1914-1918 | I მსოფლიო ომის ( 1914-18 )]] დროს იყო ეფრეიტორი, ომის შემდეგ რაიხსვერის კონტრდაზვერვის ფარული აგენტი. ე. წ. გერმანიის ნაციონალ.-სოციალისტური მუშათა პარტიის ერთ-ერთი ორგანიზატორი ( [[მიუნხენი]], 1919 ), 1920-იდან ამ პარტიის ფიურერი. 1923 მიუნხენში გენერალ [[ლუდენდორფი, ერიხ | ე. ლუდენდორფთან]] ერთად მოაწყო ფაშისტური პუტჩი ( [[ლუდის პუტჩი]] ), რომლის ჩახშობის შემდეგ 5 წლის პატიმრობა მიუსაჯეს. ციხეში დაწერა "ჩემი ბრძოლა" ( "Mein Kampf" ), რომელშიც რასიზმის, რევანშიზმის და უკიდურესი იმპერიალისტური რეაქციის ინტერესებს გამოხატავდა. მსხვილი მონოპილისტების მხარდაჭერით და პრეზიდენტ [[ჰინდენბურგი, პაულ |  პ. ჰინდენბურგის]] "წყალობით" 1933 ჰიტლერი რაიხსკანცლერის პოსტზე დანიშნეს, რამაც გზა გაუხსნა ფაშისტური დიქტატურის დამყარებას; გაუქმდა დემოკრატიული თავისუფლებანი; პოლიტიკური მკვლელობების, პროვოკაციების, შანტაჟისა და ტერორის გამოყენებით "ნაცისტური წესრიგი" უსასტიკესად ახშობდა ყოველგვარ ოპოზიციას, განსაკუთრებით კომუნისტების წინააღმდეგობას. გერმანიის იმპერიალიზმისათვის მსოფლიო ბატონობის მოსაპოვებლად ჰიტლერმა დაიწყო გაცხარებული სამზადისი ომისათვის, მოაწყო შეიარაღებული ინტერვენცია [[ესპანეთი | ესპანეთის რესპუბლიკის]] წინააღმდეგ ( 1936-39 ), შეიერთა ავსტრია ( [[ანშლუსი]], 1938 ), მოახდინა [[ჩეხოსლოვაკია | ჩეხოსლოვაკიის]] ოკუპირება ( 1938-39 ), შექმნა აგრესორი ქვეყნების ბლოკი და [[პოლონეთი | პოლონეთზე]] თავდასხმით 1939 წლის 1 სექტემბერს გააჩაღა [[II მსოფლიო ომი 1939-1945 | II მსოფლიო ომი ( 1939-45 )]]. 1941 წლის 22 ივნისს ფაშისტური გერმანია თავს დაესხა სსრკ-ს. ჰიტლერი იყო სულის ჩამდგმელი და ორგანიზატორი ფაშისტების მიერ ოკუპირებულ ქვეყნებში, განსაკუთრებით სსრკ-ის დროებით მიტაცებულ ტერიტორიაზე მშვიდობიანი მოსახლეობისა და სამხედრო ტყვეების მასობრივი ჟლეტისა. ფაშისტური გერმანიის განადგურებამ ( [[1945]] ) და საბჭოთა ჯარების შესვლამ ბერლინში ჰიტლერი გამოუვალ მდგომარეობაში ჩააყენა. მან თავი მოიკლა.
