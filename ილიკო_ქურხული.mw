'''ქურხული,  ილიკო''' (ილია) პეტრეს ძე ([[25 მარტი]], [[7 აპრილი]], [[1885]], [[თბილისი]]   ―       †    [[24 სექტემბერი]], [[1954]], იქვე) [[ქართველები | ქართველი]] მოხეტიალე მუსიკოსი (მევიოლინე, მესტვირე, მომღერალი). [[1904]]-[[1906]] სწავლობდა მოსკოვის კონსერვატორიაში ვიოლინოს სპეციალობით (ხელმძღვანელი ბ. სიბორი). აქედანვე დაიწყო მისი, როგორც მოხეტიალე მუსიკოსის მოღვაწეობა. თავდაპირველად ასრულებდა კლასიკური სავიოლინო ლიტერატურულ ნიმუშებს (პატარა პიესებს), შემდეგ რეპერტუარში შეიტანა ქართული ხალხური მელოდიები. შემოიარა რუსეთისა და უკრაინის მრავალი ქალაქი, აგრეთვე ბელორუსია, ბალტიისპირეთი, პოლონეთი, ფინეთი. [[1913]] წელს დაბრუნდა საქართველოში; ფეხით შემოიარა მთელი საქართველო, გამოდიოდა ეზოებში, კლუბებში, სკოლებში. [[1921]]-[[1927]] იმოგზაურა თურქეთსა და ბალკანეტის ქვეყნებში, [[სოფია | სოფიაში]] ბულგარულ ენაზე გამოსცა წიგნი ქართული ხალხური სიმღერების შესახებ. ერთხანს [[პარიზში | პარიზშიც]] ცხოვრობდა. [[1927]]-იდან კვლავ საქართველოშია და განაგრძობს მუსიკალურ მოღვაწეობას. პერიოდულად გამოდიოდა მესტვირე ბ. ბურდულაძესთან ერთად. მუშაობდა ქართულ ხალხურ საკრავების (განსაკუთრებით სტვირის) გაუმჯობესებაზე. ეწეოდა ლიტერატურულ მუშაობას.



[[კატეგორია:ქართველები]]
[[კატეგორია:დაბადებული  1885]]
[[კატეგორია:გარდაცვლილი  1954]]
