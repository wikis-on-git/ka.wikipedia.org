[[Image:Robert boyle.jpg|thumb|250px|რობერტ ბოილი]]
'''ბოილი, რობერტ''' (Robert Boyle) (* [[25 იანვარი]]. [[1627]], [[ლიზმორი]], [[ირლანდია]], - † [[31 დეკემბერი]]. [[1691]], [[ლონდონი]]), [[ინგლისელი]] [[ქიმიკოსი]] და [[ფიზიკოსი]]. [[1665]] მიიღო [[ოქსფორდის უნივერსიტეტი|ოქსფორდის უნივერსიტეტის]] საპატიო დოქტორის ხარისხი [[ფიზიკა|ფიზიკაში]]. [[1680]] აირჩიეს ლონდონის სამეფო საზოგადოების პრეზიდენტად, რაზედაც უარი განაცხადა.

წიგნში „ქიმიკოს-სკეპტიკოსი“ (გამოიცა [[1661]] ანონიმურად) ბოილი ამტკიცებდა, რომ ქიმია უნდა გამოიყოს დამოუკიდებელ მეცნიერებად. იგი უარყოფდა მოძღვრებას ოთხი სტიქიის ([[ცეცხლი]], [[ჰაერი]], [[წყალი]] და [[მიწა]]) შესახებ. ილაშქრებდა პარაცელსის 3 საწყისის ([[გოგირდი]], [[ვერცხლისწყალი]], [[მარილი]]) წინააღმდეგ, რომლებისგანაც თითქმის ყველა ბუნებრივი სხეული შედგებოდა. ბოილი ელემენტებად თვლიდა მარტივ სხეულებს, რომელთა მიღება სხვა სხეულიდან შეუძლებელი იყო. ბოილი ექსპერიმენტულ კვლევაში ფართოდ იყენებდა თვისებრივ და რაოდენობრივ მეთოდებს. დამოუკიდებლად მიიღო ფოსფორი და აღწერა მისი თვისებები. მან ჩამოაყალიბა ქიმიური ელემენტების პირველი მეცნიერული განმარტება, შემოიტანა ქიმიაში ექსპერიმენტული მეთოდი. საფუძველი ჩაუყარა ქიმიური ანალიზის სველ მეთოდს.

ბოილს უკუთვნის ფუნდამენტური შრომები ფიზიკაში. [[1662]] რ. ტოუნლეისთან ერთად დაადგინა ჰაერის ერთი და იმავე მასისათვის მოცულობის დამოკიდებულება წნევისაგან უცვლელი ტემპერატურის პირობებში.


[[კატეგორია:ინგლისელები]]
[[კატეგორია:დაბადებული 1627]] 
[[კატეგორია:გარდაცვლილი  1691]]

[[de:Robert Boyle]]
[[en:Robert Boyle]]
[[eo:Robert BOYLE]]
[[es:Robert Boyle]]
[[et:Robert Boyle]]
[[fi:Robert Boyle]]
[[fr:Robert Boyle]]
[[gl:Robert Boyle]]
[[he:רוברט בויל]]
[[hr:Robert Boyle]]
[[it:Robert Boyle]]
[[ja:ロバート・ボイル]]
[[ku:Robert Boyle]]
[[nl:Robert Boyle]]
[[no:Robert Boyle]]
[[pl:Robert Boyle]]
[[pt:Robert Boyle]]
[[ru:Бойль, Роберт]]
[[sk:Robert Boyle]]
[[sl:Robert Boyle]]
[[sr:Роберт Бојл]]
[[sv:Robert Boyle]]
[[uk:Бойль Роберт]]
[[zh:罗伯特·波义耳]]
