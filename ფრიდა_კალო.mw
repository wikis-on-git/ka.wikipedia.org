[[სურათი:Frida_Kahlo.jpg|thumb|right|ავტოპორტრეტი მაიმუნთან, 1938]] 
'''ფრიდა კალო''' (* [[6 ივნისი]] [[1907]], [[კოიოაკანი]], [[მექსიკა]] ― †  [[13 ივლისი]] [[1954]], [[მეხიკო]], [[მექსიკა]]) - [[მექსიკელები | მექსიკელი]] ფერმწერი.


==ბიოგრაფია==
'''მაგდალენა კარმენ ფრიდა კალო ი კალდერონი''' (''[[ესპანური ენა|ესპ.]]'' Magdalena Carmen Frieda Kahlo y Calderon), დაიბადა მშობლების სახლში კოიოაკანში, რომელიც იმჟამად მცირე ქალაქი იყო [[მეხიკო|მეხიკოს]] შემოგარენში. მამამისი, გილერმო კალო, გერმანულ-ებრაული წარმოშობის მხატვარი და ფოტოგრაფი, მექსიკაში [[ორადეა|ორადეადან]], ([[რუმინეთი]]), გადმოსახლდა. ექვსი წლის ასაკში ფრიდას [[პოლიო]] გაურთულდა, რის შედეგადაც მას კიდურების სიმახინჯე შერჩა (მარცხენა ფეხი გაცილებით სუსტი ჰქონდა ვიდრე მარჯვენა). მიუხედავად ამისა, თავისი მეომარი სულითა და უდრეკი ხასიათის წყალობით მან ამ ნაკლის გადალახვა მოახერხა.

[[1925]] წელს ტროლეიბუსისა და ავტობუსის, რომელშიც ფრიდა იმყოფებოდა, შეჯახების შედეგად ამოვარდნილმა რკინის ხელსაჭიდმა მას ხერხემალი გაუტეხა და საშოში გაუარა. თუმცა ფრიდა გადაურჩა ამ ჭრილობებს და საბოლოოდ სიარულიც შეძლო, მაგრამ პერიოდულმა აუტანელმა ტკივილებმა მას მთელი ცხოვრება გაუმწარა. ამ ინციდენტის შემდეგ, ფრიდა სამედიცინო კარიერას თავს ანებებს და ფერწერას იწყებს. ტილოები, რომლითაც ის საკუთარ განცდებს გამოხატავდა, ხშირად მაყურებელს შოკში აგდებს ქალთა ტკივილისა და მძიმე ცხოვრების გაზვიადებული ასახვით. მისი 143 ფერწერული ტილოდან ორმოცდათხუთმეტი ავტოპორტრეტია და ასახავს პერსონალურ [[სიმბოლიზმი|სიმბოლიზმს]] მწვავე ანატომიური მინიშნებებით. მასზე ასევე ზეგავლენა მოახდინა მექსიკელ ინდიელთა კულტურამ, რაც მის ნამუშევრებში მკვეთრი ფერებითა და რეალიზმისა და სიმბოლიზმის ნარევით გამოისახა.
 
მისმა ნამუშევრებმა მექსიკელი მხატვრის და მიურალისტის, [[რივერა, დიეგო|დიეგო რივერას]] ყურადღება მიიქცია, რომელთანაც ფრიდამ მოგვიანებით იქორწინა, დაშორდა, და შემდეგ ხელმეორედ იქორწინა. წყვილის ქორწინება ძალზედ არასტაბილური და მძიმე გამოდგა. მათი უთანხმოებანი ხშირად ფიზიკურ შეხლა-შემოხლაში გადადიოდა. პირველი ქორწინებისას რივიერა 42 წლის იყო, ის ფრიდაზე გაცილებით მაღალი იყო და მასზე სამჯერ მეტს იწონიდა. ფრიდამ ერთხელ აღნიშნა კიდეც, რომ მან ცსოვრებაში ორი უბედური შემთხვევა გადაიტანა, ერთი ავტობუსში, მეორის მიზეზი კი დიეგო იყო.

თავად აქტიურ კომუნისტს, ფრიდა კალოს, როგორც ამბობენ, რომანი ჰქონდა [[ტროცკი, ლევ|ლევ ტროცკისთან]], რომელიც [[მეხიკო|მეხიკოში]] მის სახლში იქნა მოკლული [[სტალინი, იოსებ|სტალინის]] აგენტების მიერ [[1940]] წელს. რამდენიმე ხანში ტროცკის მოკვლიდან, ფრიდამ უარყო მისი ყოფილი მეგობარი და სტალინს მიემხრო. ის აგრეთვე ხშირად აქებდა [[მაო ძედუნი|მაოს]], ხოლო [[ჩინეთი |  ჩინეთს]] "სოციალიზმის ახალ იმედს" უწოდებდა. მისი სახლი მორთული იყო სიციალისტური ხელოვნების ნიმუშებით და ასევე [[მარქსი, კარლ|კარლ მარქსის]], [[ენგელსი, ფრიდრიხ|ფრიდრიხ ენგელსის]],[[ სტალინი, იოსებ | სტალინისა]] და მაო ძედუნის პორტრეტებით.

მიუხედავად იმისა, რომ ფრიდა კალოს ნამუშევრები ხშირად მოიხსენიება როგორც [[სიურეალიზმი | სიურეალისტური]] და ისინი რამოდენიმეჯერ ევროპელ სიურეალისტებთან ერთადაც იქნა გამოფენილი, თვით ფრიდა ხშირად უარჰყოფდა მის ამგვარ კლასიფიკაციას. ფრიდას გატაცებამ ქალური თემებით და მისმა ხაზგასმულმა ექსპრესიულობამ ის ფემინისტური კულტის ფიგურად აქცია [[მე-20 საუკუნე|მე-20 საუკუნის]] ბოლო ათწლეულებში.

დოკუმენტურ/ბიოგრაფიული ფილმი სახელწოდებით ფრიდა კალო გამოშვებულ იქნა გერმანიაში [[1982]] წელს. [[1984]] წელს რეჟისორმა [[პოლ დე ლუკი|პოლ დე ლუკმა]] გამოუშვა ფილმი "ფრიდა, ნატურალესა ვივა" (Frida, naturaleza viva), რომელშიც ფრიდას როლს [[მედინა, ოფელია|ოფელია მედინა]] თამაშობს.[[ 2002]] წელს კი, სტუდია [[მირამაქსი|მირამაქსმა]] (Miramax) გამოუშვა მხატვრული ფილმი სახელწოდებით "ფრიდა", [[ჰაიეკი, სალმა|სალმა ჰაიეკით]] მთავარ როლში.

კალოს არატრადიციული შესახედაობა, გადაბმული წარბებითა და თხელი ულვაშებით (რომელსაც ის არ იშორებდა) თვალშისაცემი იყო, და ამას ის საკუთარ ავტოპორტრეტებშიც ხაზს უსვამდა.

==გალერეა==

<gallery>
სურათი:kahlo.jpg|"დიეგო ჩემს გონებაში", 1943
სურათი:Frida Kahlo (self portrait).jpg|ავტოპორტრეტი ეკლიანი ყელსაბამითა და შაშვით, 1940
სურათი:two_fridas.jpg|"ორი ფრიდა", 1939
სურათი:kahlo_tree_of_hope.jpg|"იმედის ხე", 1946 
</gallery>

[[კატეგორია:მექსიკელები]]
[[კატეგორია:მექსიკელი მხატვრები]]
[[კატეგორია:დაბადებული  1907]]
[[კატეგორია:გარდაცვლილი  1954]]

[[ca:Frida Kahlo]]
[[cs:Frida Kahlo]]
[[da:Frida Kahlo]]
[[de:Frida Kahlo]]
[[en:Frida Kahlo]]
[[eo:Frida Kahlo]]
[[es:Frida Kahlo]]
[[eu:Frida Kahlo]]
[[fa:فریدا کالو]]
[[fi:Frida Kahlo]]
[[fr:Frida Kahlo]]
[[gd:Frida Kahlo]]
[[he:פרידה קאלו]]
[[it:Frida Kahlo]]
[[ja:フリーダ・カーロ]]
[[lv:Frīda Kalo]]
[[nds:Frida Kahlo]]
[[nl:Frida Kahlo]]
[[nn:Frida Kahlo]]
[[no:Frida Kahlo]]
[[pl:Frida Kahlo]]
[[pt:Frida Kahlo]]
[[ro:Frida Kahlo]]
[[ru:Кало, Фрида]]
[[simple:Frida Kahlo]]
[[sk:Frida Kahlo]]
[[sl:Frida Kahlo]]
[[sr:Фрида Кало]]
[[sv:Frida Kahlo]]
[[tr:Frida Kahlo]]
[[zh:芙烈達·卡蘿]]
