[[სურათი:kahlo.jpg|thumb|right|ფრიდა კალო, ''Diego en mi Pensamiento'', 1943]] '''ფრიდა კალო''' (* [[6 ივნისი]], [[1907]] ―     †  [[13 ივლისი]], [[1954]]) - [[მექსიკელები | მექსიკელი]] ფერმწერი (სრული სახელი '''მაგდალენა კარმენ ფრიდა კალო ი კალდერონ'''), დაიბადა მშობლების სახლში კოიოაკანში, რომელიც იმჟამად მცირე ქალაქი იყო [[მეხიკო-სიტი|მეხიკო-სიტის]] შემოგარენში. მამამისი, გილერმო კალო, გერმანულ-ებრაული წარმოშობის მხატვარი და ფოტოგრაფი, მექსიკაში [[ორადეა|ორადეადან]], ([[რუმინეთი]]), გადმოსახლდა. ექვსი წლის ასაკში ფრიდას [[პოლიო]] გაურთულდა, რის შედეგადაც მას კიდურების სიმახინჯე შერჩა (მარცხენა ფეხი გაცილებით სუსტი ჰქონდა ვიდრე მარჯვენა). მიუხედავად ამისა, თავისი მეომარი სულითა და უდრეკი ხასიათის წყალობით მან ამ ნაკლის გადალახვა მოახერხა.

[[1925]] წელს ტროლეიბუსისა და ავტობუსის, რომელშიც ფრიდა იმყოფებოდა, შეჯახების შედეგად ამოვარდნილმა რკინის ხელსაჭიდმა მას ხერხემალი გაუტეხა და საშოში გაუარა. თუმცა ფრიდა გადაურჩა ამ ჭრილობებს და საბოლოოდ სიარულიც შეძლო, მაგრამ პერიოდულმა აუტანელმა ტკივილებმა მას მთელი ცხოვრება გაუმწარა. ამ ინციდენტის შემდეგ, ფრიდა სამედიცინო კარიერას თავს ანებებს და ფერწერას იწყებს. ტილოები, რომლითაც ის საკუთარ განცდებს გამოხატავდა, ხშირად მაყურებელს შოკში აგდებს ქალთა ტკივილისა და მძიმე ცხოვრების გაზვიადებული ასახვით. მისი 143 ფეწერული ტილოდან ორმოცდათხუთმეტი ავტოპორტრეტია და ასახავს პერსონალურ სიმბოლიზმს მწვავე ანატომიური მინიშნებებით. მასზე ასევე ზეგავლენა მოახდინა მექსიკელ ინდიელთა კულტურამ, რაც მის ნამუშევრებში მკვეთრი ფერებითა და რეალიზმისა და სიმბოლიზმის ნარევით გამოისახა.

[[სურათი:two_fridas.jpg|thumb|right|ფრიდა კალო, "ორი ფრიდა", 1939]] მისმა ნამუშევრებმა მექსიკელი მხატვრის და მიურალისტის, [[რივიერა, დიეგო|დიეგო რივიერას]] ყურადღება მიიქცია, რომელთანაც ფრიდამ მოგვიანებით იქორწინა, დაშორდა, და შემდეგ ხელმეორედ იქორწინა. წყვილის ქორწინება ძალზედ არასტაბილური და მძიმე გამოდგა. მათი უთანხმოებანი ხშირად ფიზიკურ შეხლა-შემოხლაში გადადიოდა. პირველი ქორწინებისას რივიერა 42 წლის იყო, ის ფრიდაზე გაცილებით მაღალი იყო და მასზე სამჯერ მეტს იწონიდა. ფრიდამ ერთხელ აღნიშნა კიდეც, რომ მან ცსოვრებაში ორი უბედური შემთხვევა გადაიტანა, ერთი ავტობუსში, მეორის მიზეზი კი დიეგო იყო.

თავად აქტიურ კომუნისტს, ფრიდა კალოს, როგორც ამბობენ, რომანი ჰქონდა [[ტროცკი, ლეონ|ლეონ ტროცკისთან]], რომელიც მეხიკო-სიტიში მის სახლში იქნა მოკლული [[სტალინი|სტალინის]] აგენტების მიერ [[1940]] წელს.
რამდენიმე ხანში ტროცკის მოკვლიდან, ფრიდამ უარყო მისი ყოფილი მეგობარი და სტალინს მიემხრო. ის აგრეთვე ხშირად აქებდა [[მაო ძედუნი|მაოს]], ხოლო [[ჩინეთი |  ჩინეთს]] "სოციალიზმის ახალ იმედს" უწოდებდა. მისი სახლი მორთული იყო სიციალისტური ხელოვნების ნიმუშებით და ასევე [[მარქსი, კარლ|კარლ მარქსის]], [[ენგელსი, ფრიდრიხ|ფრიდრიხ ენგელსის]],[[ სტალინი, იოსებ | სტალინისა]] და მაო ძედუნის პორტრეტებით.

[[სურათი:kahlo_tree_of_hope.jpg|thumb|left|ფრიდა კალო, "იმედის ხე", 1946]] მიუხედავად იმისა, რომ ფრიდა კალოს ნამუშევრები ხშირად მოიხსენიება როგორც [[სიურეალიზმი | სიურეალისტური]] და ისინი რამოდენიმეჯერ ევროპელ სიურეალისტებთან ერთადაც იქნა გამოფენილი, თვით ფრიდა ხშირად უარჰყოფდა მის ამგვარ კლასიფიკაციას. ფრიდას გატაცებამ ქალური თემებით და მისმა ხაზგასმულმა ექსპრესიულობამ ის ფემინისტური კულტის ფიგურად აქცია [[მე-20 საუკუნე|მე-20 საუკუნის]] ბოლო ათწლეულებში.

დოკუმენტურ/ბიოგრაფიული ფილმი სახელწოდებით ფრიდა კალო გამოშვებულ იქნა გერმანიაში 1982 წელს. 1984 წელს რეჟისორმა [[პოლ დე ლუკი|პოლ დე ლუკმა]] გამოუშვა ფილმი ''ფრიდა, ნატურალეცა ვივა'' (Frida, naturaleza viva), რომელშიც ფრიდას როლს [[მედინა, ოფელია|ოფელია მედინა]] თამაშობს.[[ 2002]] წელს კი, სტუდია მირამაქსმა (Miramax) გამოუშვა მხატვრული ფილმი სახელწოდებით ''ფრიდა'', [[ჰაიეკი, სალმა|სალმა ჰაიეკით]] მთავარ როლში.

კალოს არატრადიციული შესახედაობა, გადაბმული წარბებითა და თხელი ულვაშებით (რომელსაც ის არ იშორებდა) თვალშისახემი იყო, რასაც ის საკუთარ ავტოპორტრეტებშიც ხაზს უსვამდა.




[[კატეგორია: მექსიკელები]]
[[კატეგორია:დაბადებული  1907]]
[[კატეგორია:გარდაცვლილი  1954]]





[[cs:Frida Kahlo]]
[[de:Frida Kahlo]]
[[da:Frida Kahlo]]
[[en:Frida Kahlo]]
[[eo:Frida KAHLO]]
[[es:Frida Kahlo]]
[[eu:Frida Kahlo]]
[[fa:فریدا کالو]]
[[fi:Frida Kahlo]]
[[fr:Frida Kahlo]]
[[gd:Frida Kahlo]]
[[it:Frida Kahlo]]
[[ja:フリーダ・カーロ]]
[[nds:Frida Kahlo]]
[[nl:Frida Kahlo]]
[[no:Frida Kahlo]]
[[pl:Frida Kahlo]]
[[pt:Frida Kahlo]]
[[ro:Frida Kahlo]]
[[simple:Frida Kahlo]]
[[sl:Frida Kahlo]]
[[sv:Frida Kahlo]]
[[zh:芙烈達·卡蘿]]
