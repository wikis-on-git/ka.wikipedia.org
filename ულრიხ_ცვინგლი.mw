'''ცვინგლი''', ულრიხ(ჰულდრაიხ) (* [[1 იანვარი]], [[1484]], [[ვილდჰაუზი]], [[ტოგენბურგის საგრაფო]], ― † [[11 ოქტომბერი]] , [[1531]], [[კაპელი]]), [[შვეიცარია|შვეიცარიის]] საეკლესიო რეფორმატორი და პოლიტიკური მოღვაწე, პროტესტანტიზმის ერთ-ერთი მიმართულების ― [[ცვინგლიანობა|ცვინგლიანობის]] ფუძემდებელი. ცვინგლი ერთ-ერთი უგანათლებულესი ჰუმანისტი იყო. 1506 მიიღო მღვდლის თანამდებობა გლარუსში; მონაწილეობდა იტალიურ ომებში როგორც ლეგიონის მოძღვარი. [[1519]] წლის იანვარს ცვინგლი დანიშნეს კათედრალური ტაძრის მოძღვრად ციურიხში, აქვე დაუკავშირდა იგი პატრიციატისა და თავადაზნაურობის წინააღმდეგ მიმართულ ბრძოლას, რომელსაც აწარმოებდა ბიურგერობის პროგრესული ფენა ამქრებსა და გლეხობასთან ერთად. აქვე შეიმუშავა მან საეკლესიო და პოლიტიკური წყობილების გარდაქმნის პროგრამა, რომელიც გადმოცემულია მის "67 თეზისში" (1522). ცვინგლმა აშკარად გაწყვიტა კავშირი რომის პაპთან. [[1523]] გაიმარჯვა კათოლიკეებთან გამართულ დიპუტში. საეკლესიო და პოლიტიკური წყობილების რეფორმას [[ციურიხი|ციურიხში]] ცვინგლი შეუდგა 1523-იდან. დახურეს მონასტრები, ეკლესიებს მოაცილეს "წმინდათა" ნაწილები და ხატები, ჩამორთმეული სამონასტრო ქონება კი მოხმარდა საქველმოქმედო და განათლების საქმეებს, რომელიც დაექვემდებარა საერო ხელისუფლებას ― დიდ საბჭოს, სადაც ამქრები ბატონობდნენ. საერო ხელისუფლებას დაემორჩილა ეკლესიაც, ქალაქიდან განდევნეს ანაბაპტისტები. ცვინგლი დაუპირისპირდა კათოლიკური ტყის კანტონებს და მათთან სამხედრო შეტაკებისას (კაპელთან ბრძოლაში) ციურიხის ჯარი დამარცხდა, ცვინგლი ამ ბრძოლაში დაიღუპა.

[[კატეგორია:შვეიცარიელები]]
[[კატეგორია:დაბადებული  1484  ]]
[[კატეგორია:გარდაცვლილი  1531 ]]


[[cs:Ulrich Zwingli]]
[[de:Ulrich Zwingli]]
[[en:Huldrych Zwingli]]
[[eo:Zvinglo]]
[[es:Ulrico Zuinglio]]
[[et:Ulrich Zwingli]]
[[fi:Ulrich Zwingli]]
[[fr:Ulrich Zwingli]]
[[it:Ulrich Zwingli]]
[[ja:フルドリッヒ・ツヴィングリ]]
[[nl:Huldrych Zwingli]]
[[no:Ulrich Zwingli]]
[[pl:Ulrich Zwingli]]
[[pt:Ulrich Zwingli]]
[[ru:Цвингли, Ульрих]]
[[sk:Ulrich Zwingli]]
[[sv:Huldrych Zwingli]]
[[zh:慈運理]]
