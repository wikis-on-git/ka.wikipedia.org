[[სურათი:Karlsruhe-Position.png|thumb|right|კარლსრუე]]
'''კარლსრუე''', ქალაქი [[გერმანია|გერმანიაში]], მდინარე [[რაინი|რაინის]] მახლობლად (უკავშირდება არხით), [[ბადენ-ვიურტემბერგი|ბადენ-ვიურტემბერგის მხარეში]].  283.227 ათ. მცხოვრები (2004). დიდი სატრანსპორტო კვანძი, სამდინარო ნავსადგური. გერმანიის სამხრეთ-დასავლეთ ნაწილის საწვავის განმანაწილებელი ცენტრი (ნავთობი კარლსრუეში მიდის მარსელიდან წყლის გზითა და ნავთობსადენით). ნავთობსახდელი ქარხანა, სატრანსპორტო და ელექტრო მანქანათმშენებლობა, ლითონდასამუშავებელი, ქიმიური, პოლიგრაფიული, კვების მრეწველობა. კარლსრუედან 10 კმ-ზე არის ატომური კვლევის ცენტრი (ლეოპოლდსჰაფენი). [[უნივერსიტეტი]], სახვითი ხელოვნების სახელმწიფო აკადემია, ბადენის მხარის მუზეუმი (სიძველეთა კოლექცია), სამხატვრო მუზეუმი.

ქალაქი გაშენებულია რადიალურ-წრიული გეგმით. ბაროკოს სტილის სასახლიდან (1752-82, არქიტექტორი ლ. ფ. დე ლა გეპიერი, ფ. ა. კესლაუ) ჩრდილოეთისკენ მარაოსებრ იშლება საპარკო ხეივნები, ხოლო სამხრეთისკენ - ქალაქის ქუჩები. XIX საუკუნის I მესამედში არქიტექტორმა ფ. ვაინბრენერმა კარლსრუეში ააგო კლასიცისტური შენობები.

[[კატეგორია:გერმანიის ქალაქები]]

[[ar:كارلسروهه]]
[[bg:Карлсруе]]
[[ca:Karlsruhe]]
[[de:Karlsruhe]]
[[en:Karlsruhe]]
[[eo:Karlsruhe]]
[[es:Karlsruhe]]
[[fa:کارلسروهه]]
[[fi:Karlsruhe]]
[[fr:Karlsruhe]]
[[he:קארלסרוהה]]
[[it:Karlsruhe]]
[[ja:カールスルーエ]]
[[ko:카를스루에]]
[[nl:Karlsruhe (stad)]]
[[no:Karlsruhe]]
[[pl:Karlsruhe]]
[[pt:Karlsruhe]]
[[ro:Karlsruhe]]
[[ru:Карлсруэ]]
[[sr:Карлсруе]]
[[sv:Karlsruhe]]
[[zh:卡尔斯鲁厄]]
