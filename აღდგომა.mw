'''აღდგომა''' – უდიდესი [[ქრისტიანობა|ქრისტიანული]] დღესასწაული, რომელიც აღინიშნება ახალი სტილით [[4 აპრილი|4 აპრილსა]] და [[8 მაისი|8 მაისს]] შორის და საფუძველი ჩაეყარა [[ქრისტე|ქრისტეს]] მკვდრეთით აღდგომასთან დაკავშირებით.


აღდგომის ზეიმი, უძველეს მესაქონლეთა და შემდეგ მიწათმოქმედთა საგაზაფხულო, საყოველთაო განახლების დღესასწაული, უშორესი ძირებით წარმართულ [[რელიგია|რელიგიებს]] უკავშირდება, უწინარეს ყოვლისა – ბუნების კვდომას და აღდგომას განასახიერებს. აღდგომას წინ უძღვის 40–დღიანი [[მარხვა]], საეკლესიო სამზადისი, [[აღსარება]] და [[ზიარება]], [[ვნების კვირა]]. ესაა ზეიმთა ზეიმი, აღმნიშვნელი მესიის მოვლინებისა, რაზედაც მოსეს ხალხი ეგვიპტის მონობიდან თავის დაღწევის შემდეგ ოცნებობდა, რასაც [[ბიბლია|ბიბლიური]] წინასწარმეტყველნი ქადაგებდნენ და სინედრიონის ნებით ჯვარცმულ ქრისტეს სახით განხორციელდა.


თავდაპირველად მხოლოდ ვნების დღეებს ზეიმობდნენ და მე–4 საუკუნეში მიეცა თანამდროვე სახე. [[ნიკეა|ნიკეის]] პირველმა მსოფლიო საეკლესიო ყრილობამ [[325]] წელს დაადგინა ზეიმის აღნიშვნა [[გაზაფხული|გაზაფხულის]] [[ბუნიობა|ბუნიობიდან]] მომდევნო კვირას, იუდეველთა [[პასექი|პასექის]] დასასრულს, უთუოდ მისგან განცალკევებით და კვირის ბოლოს. ეს ხვდება ახალი სტილით 4 აპრილიდან 8 მაისამდე, ამიტომ განეკუთვნება მოძრავ დღესასწაულებს. 


[[კატეგორია:ქრისტიანობა]]
