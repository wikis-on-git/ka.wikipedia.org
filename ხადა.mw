''' ხადა''', ისტორიულ-გეოგრაფიული რეგიონი აღმოსავლეთ საქართველოს მთიანეთში, [[მთიულეთი|მდ. მთიულეთის]] არაგვის სათავეებთან (მისი მნიშვნელოვანი ნაწილი თავსდება ახლანდელი [[დუშეთის რაიონი|დუშეთის რაიონის]] ტერიტორიაზე, მცირე ნაწილი - ახლანდელი [[ყაზბეგის რაიონი|ყაზბეგის რაიონის]] ტერიტორიაზე), ისტორიული თემი. 

[[ცხავატი (რეგიონი)|ცხავატთან]] ერთად ქმნიდა ეთნოგრაფიულ [[მთიულეთი|მთიულეთს]]. ადგილობრივი განსაზღვრით სახელწოდება "ხადა" ნიშნავს მთას, მთიან ადგილს, ვარაუდით მისი ძველი სახელწოდებაა წილკანი. [[ვახუშტი ბატონიშვილი|ვახუშტი ბაგრატიონის]] (XVIII ს.) მიხედვით ხადა იგივეა, რაც ციკარა ("ადგილი კლდოვანი და 60 კოშკოვანი"). ხადის ხევი დასახლებულია ნეოლითის ხანიდან. შუა საუკუნეებში ხადა უპირატესად [[არაგვის საერისთავო|არაგვის საერისთავოს]] შემადგენელი ნაწილი იყო. XIII საუკუნის დასაწყისში ხადელები [[თამარი|თამარ მეფის]] ხელისუფლების დასაცავად ებრძოდნენ აჯანყებულ დიდოელებსა და ფხოველებს. XIII საუკუნის დასასრულს ხადა გახდა მონღოლთა დამსჯელი ჯარის თარეშის ობიექტი. [[მთიულეთის აჯანყება|მთიულეთის აჯანყების]] ([[1804]]) დროს პირველი შეტაკებები მთავრობის ჯარებთან ხადაში, [[კაიშაურნი|სოფ. კაიშაურნთან]] (ახლანდელი დუშეთის რაიონი) მოხდა.



[[კატეგორია:საქართველოს ისტორიულ-გეოგრაფიული მხარეები]]
