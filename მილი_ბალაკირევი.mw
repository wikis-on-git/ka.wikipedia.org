[[სურათი:180px-Balakirev.jpg|thumb| მილი ბალაკირევი]]
'''მილი ალექსის ძე ბალაკირევი''' (''[[რუს.]]'' Милий Алексеевич Балакирев) (* [[21 დეკემბერი]], [[1836]]/[[2 იანვარი]], [[1837]], [[ნიჟნი-ნოვგოროდი]] ― †  [[16 მაისი]]/[[29 მაისი]], [[1910]], [[პეტერბურგი]]), [[რუსები|რუსი]] კომპოზიტორი, პიანისტი, დირიჟორი, საზოგადო მოღვაწე. [[რუსეთი|რუსეთის]] კომპიზიტორთა შემოქმედებითი გაერთიანების "მძლავრი ჯგუფის" მეთაური, "უფასო მუსიკალური სკოლის" დამაარსებელი, სამეფო კაპელის ხელმძღვანელი. თავისი მოღვაწეობით ხელი შეუწყო რუსულ პროფესიულ მუსიკის აღმავლობას.
[[სურათი:P3264411 balakirev lg.jpg|thumb|მ. ბალაკირევის საფლავი, ტიხვინის სასაფლაოზე ([[სანქტ-პეტერბურგი]])]]
ბალაკირევმა დიდი ინტერესი გამოიჩინა კავკასიური მუსიკის ფოლკლორისადმი, რაც შემდგომში განვითარდა და გაღრმავდა "მძლავრი ჯგუფის" სხვა კომპოზიტორთა შემოქმედებაშიც. ქართული თემატიკა დაედო საფუძვლად ბალაკირევის სიმფონიურ პოემას "თამარს" ([[1882]], [[ლერმონტოვი, მიხეილ|ლერმონტოვის]] ამავე სახელწოდების ლექსის მიხედვით). ბალაკირევმა სამჯერ იმოგზაურა კავკასიაში ([[1862]], [[1863]], [[1868]]), მეორე და მესამე მოგზაურობისას იყო [[თბილისი|თბილისშიც]]. მან პირველმა დაიწყო კავკასიური მელოდიების (მ. შ. ქართული ჰანგების) ჩაწერა, აღსანიშნავია აგრეთვე მის მიერ დაწერილი "ქართული სიმღერა" ([[პუშკინი, ალექსანდრე|პუშკინის]] ლექსის "ნუ მიმღერ ლამაზოს" მიხედვით). [[1865]] ბალაკირევმა "რუსული სამუსიკო საზოგადოების" მთავარი დირექციისაგან მიიღო დავალება თბილისში გაეხსნა ამ საზოგადოების განყოფილება. შეადგინა პროგრამა კონცერტებისა ([[ბეთჰოვენი, ლუდვიგ ვან|ბეთჰოვენის]], [[შუმანი, რობერტ|შუმანის]], [[გლინკა,მიხეილ|გლინკას]], [[შუბერტი, ფრანც|შუბერტის]], [[ბერლიოზი, ჰექტორ|ბერლიოზის]] ნაწარმოებები), რომლებიც მისივე დირიჟორობით უნდა ჩატარებულიყო თბილისში. მაგრამ ბალაკირევმა ეს განზრახვა ვერ შეასრულა.

{{ბიო}}
[[კატეგორია:რუსები]]
[[კატეგორია:რუსი კომპოზიტორები]]
[[კატეგორია:დაბადებული  1837]]
[[კატეგორია:გარდაცვლილი  1910]]

[[bs:Milij Aleksejevič Balakirev]]
[[de:Mili Alexejewitsch Balakirew]]
[[en:Mily Balakirev]]
[[es:Mily Balakirev]]
[[fi:Mili Balakirev]]
[[fr:Mili Balakirev]]
[[gl:Mili Balakirev]]
[[he:מילי באלאקירב]]
[[hr:Milij Aleksejevič Balakirev]]
[[id:Mily Balakirev]]
[[it:Mili Balakirev]]
[[ja:ミリイ・バラキレフ]]
[[nl:Mili Balakirev]]
[[pl:Miliusz Bałakirew]]
[[pt:Mily Balakirev]]
[[ru:Балакирев, Милий Алексеевич]]
[[sr:Милиј Балакирјев]]
[[sv:Milij Balakirev]]
