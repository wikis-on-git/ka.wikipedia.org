[[სურათი:P3264411 balakirev lg.jpg|thumb|right|მ. ბალაკირევის საფლავი, ტიხვინის სასაფლაოში ([[სანქტ-პეტერბურგი]])]]
'''ბალაკირევი, მილი''' ალექსის ძე (* [[21 დეკემბერი]], [[1836]], [[2 იანვარი]], [[1837]], [[ნიჟნი-ნოვგოროდი]] ― †  [[16 მაისი]], [[29 მაისი]], [[1910]], [[პეტერბურგი]]), [[რუსები|რუსი]] კომპოზიტორი, პიანისტი, დირიჟორი, საზოგადო მოღვაწე. [[რუსეთი|რუსეთის]] კომპიზიტორთა შემოქმედებითი გაერთიანების "მძლავრი ჯგუფის" მეთაური, "უფასო მუსიკალური სკოლის" დამაარსებელი, სამეფო კაპელის ხელმძღვანელი. თავისი მოღვაწეობით ხელი შეუწყო რუსულ პროფესიულ მუსიკის აღმავლობას.

ბალაკირევმა დიდი ინტერესი გამოიჩინა კავკასიური მუსიკის ფოლკლორისადმი, რაც შემდგომში განვითარდა და გაღრმავდა "მძლავრი ჯგუფის" სხვა კომპოზიტორთა შემოქმედებაშიც. ქართული თემატიკა დაედო საფუძვლად ბალაკირევის სიმფონიურ პოემას "თამარს" ([[1882]], [[ლერმონტოვი, მიხეილ|ლერმონტოვის]] ამავე სახელწოდების ლექსის მიხედვით). ბალაკირევმა სამჯერ იმოგზაურა კავკასიაში ([[1862]], [[1863]], [[1868]]), მეორე და მესამე მოგზაურობისას იყო [[თბილისი|თბილისშიც]]. მან პირველმა დაიწყო კავკასიური მელოდიების (მ. შ. ქართული ჰანგების) ჩაწერა, აღსანიშნავია აგრეთვე მის მიერ დაწერილი "ქართული სიმღერა" ([[პუშკინი, ალექსანდრე|პუშკინის]] ლექსის "ნუ მიმღერ ლამაზოს" მიხედვით). [[1865]] ბალაკირევმა "რუსული სამუსიკო საზოგადოების" მთავარი დირექციისაგან მიიღო დავალება თბილისში გაეხსნა ამ საზოგადოების განყოფილება. შეადგინა პროგრამა კონცერტებისა ([[ბეთჰოვენი, ლუდვიგ ვან|ბეთჰოვენის]], [[შუმანი, რობერტ|შუმანის]], [[გლინკა,მიხეილ|გლინკას]], [[შუბერტი, ფრანც|შუბერტის]], [[ბერლიოზი, ჰექტორ|ბერლიოზის]] ნაწარმოებები), რომლებიც მისივე დირიჟორობით უნდა ჩატარებულიყო თბილისში. მაგრამ ბალაკირევმა ეს განზრახვა ვერ შეასრულა.

[[კატეგორია:რუსები]]
[[კატეგორია:დაბადებული  1837]]
[[კატეგორია:გარდაცვლილი  1910]]

[[de:Mili Alexejewitsch Balakirew]]
[[en:Mily Balakirev]]
[[es:Mily Balakirev]]
[[fi:Mili Balakirev]]
[[fr:Mili Balakirev]]
[[gl:Mili Balakirev]]
[[hr:Milij Aleksejevič Balakirev]]
[[id:Mily Balakirev]]
[[ja:ミリイ・バラキレフ]]
[[nl:Mili Balakirev]]
[[pl:Miliusz Bałakirew]]
[[ru:Балакирев, Милий Алексеевич]]
[[sr:Милиј Балакирјев]]
[[sv:Milij Balakirev]]
