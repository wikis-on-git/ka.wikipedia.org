'''ივანე სიმონის ძე ჯავახიშვილი''' (* [[1763]] ―   †  უცნობია), [[რუსეთი|რუსეთის]] არმიის გენერალ-მაიორი ([[1813]]). პირველი საბრძოლო წრთობა 1787-1791 წლებში რუსეთ-ოსმალეთის ომში მიიღო. [[1800]] მიენიჭა პოლკოვნიკობა. მონაწილეობდა [[რუსეთ-ავსტრია-საფრანგეთი 1805|რუსეთ-ავსტრია-საფრანგეთის]] 1805 და რუსეთ-პრუსია-საფრანგეთი [[1806]]-[[1807]] ომებში. [[1812]] სამამულო ომის დროს მეთაურობდა მე-3 არმიაში (სარდალი გენერალი [[ტორმასოვი, ალექსანდრე|ა. ტორმასოვი]], 1812 სექტემბრიდან - ადმირალი პ. ჩიჩაგოვი) შემავალ სერპუხოვის დრაგუნთა პოლკს. პოლკმა და მისმა მეთაურმა თავი ისახელეს 15 ივლისს/27 ივლისს კობრინისა და 31 ივლისს/12 აგვისტოს გოროდეჩნის ბრძოლებში, რამაც მნიშვნელოვნად შეაფერხა მტრის აქტიური მოძრაობა კიევის მიმართულებით. [[1812]] სექტემბრიდან ომის დამთავრებამდე ჯავახიშვილი მონაწილეობდა ყველა მნიშვნელოვან ოპერაციაში, რომელსაც დუნაის არმიასთან გაერთიანებული მე-3 არმია აწარმოებდა ჩრდილოეთ უკრაინასა და ბელორუსიის ტერიტორიაზე. რუსეთიდან ნაპოლეონის არმიის განდევნის შემდეგ მონაწილეობდა [[1813]]-[[1814]] რუსეთის არმიის საზღვარგარეთ ლაშქრობაში. [[1817]] ავადმყოფობის გამო სამხედრო სამსახურიდან გადადგა. 




[[კატეგორია:ქართველები]]
[[კატეგორია:რუსეთის სამხედრო მოღვაწეები]]
[[კატეგორია:დაბადებული 1763]]
