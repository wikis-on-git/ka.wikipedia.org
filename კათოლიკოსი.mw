'''კათალიკოსი''' (ბერძნულად katholikos - საყოველთაო, მსოფლიო), ქრისტიანული ავტოკეფალიური ეკლესიის მეთაური უმაღლესი ტიტული ბიზანტიის იმპერიის ფარგლებს გარეთ. ქართული მართლმადიდებლური ეკლესიის მეთაური კათალიკოსად იწოდებოდა დაახლოებით [[466]]-[[474]]-იდან. XI საუკუნემდე ქართული ეკლესიის მეთაურს "ქართლის კათალიკოსს" ("მცხეთის კათალიკოსი") უწოდებდნენ, XI საუკუნიდან "ქართლის კათალიკოსი" იხმარება "საქართველოს პატრიარქის" თანაბარი მნიშვნელობით, გვხვდება ერთადაც - "საქართველოს კათალიკოს-პატრიარქი".

დასავლეთ საქართველოში ცალკე [[აფხაზეთის საკათალიკოსო|საკათალიკოსოს]] ჩამოყალიბების შემდეგ მისი მეთაური იწოდებოდა "აფხაზეთა კათალიკოსად", XV საუკუნიდან "აფხაზთა პატრიარქად" (იგივე "კათალიკოს-პატრიარქი"). ცვლილებები ქართული ეკლესიის მეთაურის ტიტულში ასახავდა ქართული ეკლესიის პოლიტიკურ და სტრუქტურული განვითარების ეტაპებს. კათალიკოსის თანამდებობა გაუქმდა მას შემდეგ (აღმოსავლეთ საქართველოში [[1811]], დასავლეთ საქართველოში [[1814]]), რაც ქართული ეკლესია რუსულ ეკლესიას შეუერთდა საეგზარქოსოს სახით. კათალიკოსის თანამდებობა აღდგენილ იქნა [[1917]] ქართული ეკლესიის ავტოკეფალიის აღდგენასთან ერთად.

[[საქართველო|საქართველოს]] ეკლესიის მეთაურის წოდებაა "უწმინდესი და უნეტარესი მცხეთა-თბილისის მთავარეპისკოპოსი და სრულიად საქართველოს კათალიკოს-პატრიარქი". კათედრა მცხეთაშია (სვეტიცხოვლის ეკლესია), რეზიდენცია - თბილისში. 

==იხილეთ აგრეთვე==
*[[სრულიად საქართველოს კათალიკოს-პატრიარქები]]
*[[აღმოსავლეთ საქართველოს კათალიკოს-პატრიარქები]]
*[[დასავლეთ საქართველოს კათალიკოს-პატრიარქები]]

[[en:Catholicos-Patriarch of All Georgia]]
