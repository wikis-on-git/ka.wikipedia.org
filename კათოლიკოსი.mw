'''კათოლიკოსი''' (ბერძნულად katholikos - საყოველთაო, მსოფლიო), ქრისტიანული ავტოკეფალიური ეკლესიის მეთაური უმაღლესი ტიტული ბიზანტიის იმპერიის ფარგლებს გარეთ. ქართული მართლმადიდებლური ეკლესიის მეთაური კათოლიკოსად იწოდებოდა დაახლოებით [[466]]-[[474]]-იდან. XI საუკუნემდე ქართული ეკლესიის მეთაურს "ქართლის კათალიკოსს" ("მცხეთის კათოლიკოსი") უწოდებდნენ, XI საუკუნიდან "ქართლის კათოლიკოსი" იხმარება "საქართველოს პატრიარქის" თანაბარი მნიშვნელობით, [[1010]] წლიდან იხმარება გაერთიანებული სახით - "სრულიად საქართველოს კათოლიკოს-პატრიარქი".

დასავლეთ საქართველოში ცალკე [[აფხაზეთის საკათალიკოსო|საკათალიკოსოს]] ჩამოყალიბების შემდეგ მისი მეთაური იწოდებოდა "აფხაზეთა კათოლიკოსად", XV საუკუნიდან "აფხაზთა პატრიარქად" (იგივე "კათოლიკოს-პატრიარქი"). ცვლილებები ქართული ეკლესიის მეთაურის ტიტულში ასახავდა ქართული ეკლესიის პოლიტიკურ და სტრუქტურული განვითარების ეტაპებს. კათოლიკოსის თანამდებობა გაუქმდა მას შემდეგ (აღმოსავლეთ საქართველოში [[1811]], დასავლეთ საქართველოში [[1814]]), რაც ქართული ეკლესია რუსულ ეკლესიას შეუერთდა საეგზარქოსოს სახით. კათალიკოსის თანამდებობა აღდგენილ იქნა [[1917]] ქართული ეკლესიის ავტოკეფალიის აღდგენასთან ერთად.

[[საქართველო|საქართველოს]] ეკლესიის მეთაურის წოდებაა "მისი უწმიდესობა და უნეტარესობა მცხეთა-თბილისის მთავარეპისკოპოსი და სრულიად საქართველოს კათოლიკოს-პატრიარქი". კათედრა მცხეთაშია (სვეტიცხოვლის ეკლესია), რეზიდენცია - თბილისში. 

==იხილეთ აგრეთვე==
*[[სრულიად საქართველოს კათოლიკოს-პატრიარქები]]
*[[აღმოსავლეთ საქართველოს კათალიკოს-პატრიარქები]]
*[[დასავლეთ საქართველოს კათალიკოს-პატრიარქები]]

[[en:Catholicos-Patriarch of All Georgia]]
