[[სურათი:Baltimore_Inner_Harbor_Panorama.jpg|thumb|500px|ბალტიმორის შიდა ნავსადგური]] 
'''ბალტიმორი''' დამოუკიდებელი ქალაქია [[მერილენდი|მერილენდში]] [[აშშ]]-ის აღმოსავლეთ სანაპიროზე. 2005 წლის მონაცემებით მისი მოსახლეობა 641.943 ადამიანს შეადგენდა. ბალტიმორი მერილენდის უდიდესი ქალაქია და მისი კულტურული და ინდუსტრიული ცენტრია. ქალაქს სახელი მერილენდის კოლონიის დამფუძნებლის, ლორდ ბალტიმორის, პატივსაცემად დაერქვა. მე-19 საუკუნის დასაწყისში ბალტიმორი აშშ-ის სიდიდით მეორე პორტი გახდა ემიგრანტთათვის. ქალაქი დღესაც ქვეყნის ერთ-ერთი უმთავრესი საზღვაო პორტია, რომელიც ყველაზე ახლოს მდებარეობს ქვეყნის შუადასავლეთის ბაზრებთან ვინემ ნებისმიერი სხვა აღმოსავლეთ სანაპიროს ქალაქი. ბალტიმორის უბე ერთ-ერთი ყველაზე უკეთ დაცული ღრმაწლყის საზღვაო პორტია მსოფლიოში, რომელსაც ტროპიკული შტორმებისა და ქარიშხლებისგან დელმარვას ნახევარკუნძული იცავს. [[აპალაჩის მთები]] უბეს ჩრდილოეთის სიცივისგან იფარავს, რის გამოც პორტში წყალი ზამთრის განმავლობაში არ იყინება.

[[ნიუ-იორკი|ნიუ-იორკის]] შემდეგ, ბალტიმორი აშშ-ის მეორე ქალაქი იყო, რომელმაც 100.000-იანი ზღვარი გადალახა მოსახლეობის მიხედვით (მას მოჰყვა [[ნიუ-ორლეანი]] და [[ფილადელფია]]). 1980 წლამდე ბალტიმორი რჩებოდა ქვეყნის 10 უდიდეს ქალაქთა რიცხვში. ამჟამად ქალაქი მისი აგლომერაციის ჩათვლით მოსახლეობით უდიდეს ოცეულშია. ვინაიდან მას გარს ამავე სახელწოდების ქაუნტი აკრავს, ქალაქს ასევე ბალტიმორ სიტის უწოდებენ ხოლმე.

[[კატეგორია:აშშ-ის ქალაქები]]
[[კატეგორია:მერილენდი]]

{{აშშ}}

[[cs:Baltimore]]
[[da:Baltimore]]
[[de:Baltimore]]
[[en:Baltimore, Maryland]]
[[eo:Baltimore (Marilando)]]
[[es:Baltimore]]
[[fi:Baltimore]]
[[fr:Baltimore]]
[[gl:Baltimore]]
[[he:בולטימור]]
[[is:Baltimore]]
[[it:Baltimora]]
[[ja:ボルチモア]]
[[ko:볼티모어]]
[[nl:Baltimore]]
[[no:Baltimore]]
[[pl:Baltimore (Maryland)]]
[[pt:Baltimore]]
[[ru:Балтимор]]
[[simple:Baltimore, Maryland]]
[[sv:Baltimore]]
[[tr:Baltimore]]
[[uk:Балтимор]]
[[zh:巴爾的摩]]
