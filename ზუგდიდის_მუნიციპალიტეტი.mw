[[image:ge-sz-zugdidi.PNG|thumb|ზუგდიდის რაიონი]]
'''ზუგდიდის რაიონი''' - ადმინისტრაციულ-ტერიტორიული [[რაიონი]] [[სამეგრელოს და ზემო სვანეთის მხარე|სამეგრელოს და ზემო სვანეთის მხარეში]]. რაიონის ტერიტორია [[1917]]-მდე შედიოდა ქუთაისის გუბერნიის ზუგდიდის მაზრაში, [[1921]]-დან ზუგდიდის მაზრაში. [[1930]]-დან ცალკე რაიონია.


==ბუნება==
რაიონს უჭირავს [[ოდიშის დაბლობი]], ოდიშის პლატო და ურთას მთიანი ზონა. ტერიტორია - 683 კვ.კმ., მათ შორის სასოფლო-სამეურნეო სავარგულებს უკავია 340 კვ.კმ. რაიონში მდინარეთა ხშირი ქსელია, ბევრია ჭაობი და მცირე ტბები. გარდა მდინარე [[ენგური|ენგურისა]], ზუგდიდის რაიონის ტერიტორიას კვეთს მდინარეები: ჯუმი, ჩხოუში, ჭანისწყალი, რუხი და სხვა. 


==მოსახლეობა==
მოსახლეობის რიცხოვნობა - 168 ათასი კაცი; სიმჭიდროვე - 246 კაცი კვ.კმ-ზე. რაიონში 59 დასახლებული პუნქტია: 1 [[ქალაქი]], 58 [[სოფელი]]. დიდი სოფლებია: ინგირი (5,8 ათასი), კახათი (5,9 ათასი) და რუხი (5,2 ათასი).


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

* ''ქალაქის საკრებულო'' - 1: [[ზუგდიდი]];
* ''თემის საკრებულო'' - 17: აბასთუმნის, ანაკლიის, ახალსოფლის, დიდი ნეძის, ერგეტის, ინგირის, კოკის, კორცხელის, ნარაზენის, ოდიშის, ორულუს, ოქტომბრის, რუხის, ჩხორიის, ცაიშის, ჭაქვინჯის, ჯიხასკარის;
* ''სოფლის საკრებულო'' - 12: ახალი აბასთუმანი, ახალკახათი, განარჯიის მუხური, გრიგოლიში, დარჩელი, ორსანტია, რიყე, ურთა, ყულიშკარი, შამგონა, ჭითაწყარი, ჭკადუაში.


==ეკონომიკა==
ზუგდიდის რაიონის ეკონომიკაში მთავარი როლი ეკუთვნის სუბტროპიკულ [[სოფლის მეურნეობა|სოფლის მეურნეობას]], კერძოდ [[მეჩაიეობა|მეჩაიეობას]] და მასზე დაფუძნებულ გადამამუშავებელ მრეწველობას. სოფლის მეურნეობის სხვა დარგებია [[მეციტრუსეობა]], [[მეხილეობა]], [[მევენახეობა]]. მნიშვნელოვანი საწარმოებია ჩაის ფაბრიკები, ფაიფურის, ავეჯის და ღვინის ქარხნები,  ცელულოზა-ქაღალდის კომბინატი. რაიონის ტერიტორიაზე გადის სამხრეთ კავკასიის რკინიგზის მაგისტრალი.


==კულტურა==
რაიონში 80 სახელმწიფო და 3 კერძო ზოგადსაგანმანათლებლო [[სკოლა|სკოლაა]], 4 საშუალო პროფესიული და 3 უმაღლესი სასწავლებელი (ზუგდიდის დამოუკიდებელი უნივერსიტეტი, საქართველოს სახელმწიფო ფიზიკური აღზრდისა და სპორტის აკადემიის ზუგდიდის ფილიალი, ივ. ჯავახიშვილის სახ. თბილისის სახელმწიფო უნივერსიტეტის ზუგდიდის ფილიალი), 41 [[ბიბლიოთეკა]], 1 [[თეატრი]] და 1 [[მუზეუმი]]. 


==ღირშესანიშნაობანი==
*''ისტორიული ძეგლებია'': [[დადიანები|დადიანთა]] სასახლე ზუგდიდი, კორცხელის ციხე, ცაიშის ეკლესია, ანაკლიის და რუხის ციხეები.

{{სამეგრელო-ზემო სვანეთი}}
[[კატეგორია:საქართველოს რაიონები]]
[[კატეგორია:სამეგრელოს და ზემო სვანეთის მხარე]]
