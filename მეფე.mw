'''მეფე''', მონარქიული   [[სახელმწიფო|სახელმწიფოს]] მეთაურის ქართული წოდებულება. მეფის ხელისუფლება წარმოიშვა [[ტომი|ტომის]] ბელადის ძალაუფლებიდან  [[გვაროვნული საზოგადოება|გვაროვნული წესწყობილების]] დაშლის, კლასობრივი საზოგადოებისა და სახელმწიფოს წარმოქმნის პერიოდში. ასეთი პროცესი [[საქართველო|საქართველოში]] ძვ. წ. II-I ათასწლეულის მიჯნაზე განვითარდა. მეფის თავდაპირველი წოდებულება უნდა ყოფილიყო "მეუფეჲ მამასახლისი", საიდანაც მარტივად "მეუფეჲ ", ბოლოს კი "მეფე" წარმოდგა. ახ. წ. VI საუკუნეში [[სპარსელები|სპარსელებმა]] და [[ბიზანტიელები|ბიზანტიელებმა]] საქართველოში მეფის ხელისუფლება გააუქმეს. მეფობის აღდგენის შემდეგ, IX საუკუნის დაასრულს "ქართუელთა მეფის" ტიტული პირველად [[ადარნასე II]]  ბაგრატიონმა მიიღო. ფეოდალურ საქართველოს თანდათანობითი გაერთიენების კვალობაზე ჩამოყალიბდა ქართველ მეფეთა წოდებულება - "მეფეთა-მეფე, მეფე აფხაზთა, ქართუელთა, რანთა და კახთა". მეფის ხელისუფლება საქართველოში XIX საუკუნის დასაწყისამდე - [[ქართლ-კახეთის სამეფო 1762-1801|ქართლ-კახეთისა]] და [[იმერეთის სამეფო|იმერეთის]] სამეფოების [[რუსეთი|რუსეთთან]] შეერთებამდე არსებობდა. ქართლ-კახეთის უკანასკნელი მეფე იყო [[გიორგი XII]], იმერეთისა - [[სოლომონ II]].

თანამედროვე სახელმწიფოებიდან სამეფოს სტატუსით არსებობს, მაგ., [[დიდი ბრიტანეთი]], [[ბელგია]], [[შვეცია]], [[იორდანია]].

[[en:Monarch]]
