{|border=0 cellpadding=10 width=100%
|- bgcolor=whitesmoke
|<small>საკუთარ სახელს "'''თევდორე'''" აქვს სხვა მნიშვნელობებიც. იხილეთ: [[თევდორე]]
|}</small>


'''თევდორე''' ანუ '''თედორე''' არის [[ქართული|ქართულ]] [[მითოლოგია|მითოლოგიაში]] აგრარული [[ღვთაება]]; თავდაპირველად თაყვანს სცემდნენ, როგორც მიწათმოქმედების მფარველს, მოგვიანებით კი, როგორც [[ცხენი|ცხენების]] მფარველსაც. [[ქრისტიანობა|ქრისტიანობის]] გავრცელების შემდეგ ღვთაების ხალხური კულტი თანამოსახელე ქრისტიანული წმინდანის (წმინდა თევდორეს) კულტს შეერწყა. თედორე ითვლება “დიდ მშრომელ-მიწათმოქმედად” და მოიხსენიება, როგორც “დიდი ბატონი”. თედორეს ეპითეტი “შავი”, “შავგვრემანი” მიწის შავ ფერს შეესაბამება. თედორეს ეძღვნება საგაზაფხულო კალენდარული დღესასწაული “თედორობა”, რომელიც დიდმარხვის პირველი კვირის შაბათს ემთხვევა. ამ დღეს აცხობდნენ სარიტუალო პურს სასოფლო-სამეურნეო იარაღების და ცხოველთა (ცხენების) გამოსახულებებით, აწყობდენ რიტუალურ თესვას.


[[კატეგორია:ქართული მითების პერსონაჟები]]
