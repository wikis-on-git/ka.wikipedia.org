'''გიორგი IV დადიანი''', [[ოდიში | ოდიშის]] მთავარი XVIII საუკუნის დასაწყისიდან [[1714]]-მდე,  [[ჩიქოვანი, კაცია | კაცია ჩიქოვანის]] ძე. [[1681]] სალიპარტიანოს მფლობელი გახდა. [[1684]] ოდიშის მთავრად [[ლევან III დადიანი | ლევან III დადიანის]] უკანონო შვილი [[ლევანი IV დადიანი | ლევანი]] დასვა და თვითონ იგდო ხელთ სამთავროს ფაქტობრივი გამგებლობა. [[1690]]-იდან დაუახლოვდა [[აბაშიძე, გიორგი-მალაქია | გიორგი-მალაქია აბაშიძეს]], გააძევა ლევან IV დადიანი და დამოუკიდებლად შეუდგა სამთავროს მართვას. მის წინააღმდეგ გამოვიდა [[მამია III გურიელი]], რომელსაც ოსმალეთის სულთანმა დადიანობა უბოძა, მაგრამ იგი  ოდიშში ვერ გაბატონდა. გიორგი IV დადიანის პოზიციები განსაკუთრებით გაძლიერდა [[1701]]-იდან, როცა მან ცოლად შეირთო გიორგი-მალაქია აბაშიძის ასული თამარი. [[1701]]-[[1706]] შორის მან დადიანის ტიტული მიიღო და იურიდიულადაც ოდიშის მთავარი გახდა. [[1701]] გიორგი IV დადიანს საკუთარი შვილები დაუპირისპირდნენ. იმერეთის მეფის დახმარებით მთავარი გახდა მისი ძე კაცია. კაციას გარდაცვალების (დაახლოებით 1710) შემდეგ გიორგი IV დადიანმა კვლავ დაიბრუნა დადიანობა. მან შეძლო შეეჩერებინა აფხაზ ფეოდალთა შემოსევები, თუმცა ოდიშის ჩრდილო-დასავლეთი ნაწილის დაბრუნება ვერ მოახერხა. გიორგი IV დადიანის დროს ოდიშის სამთავროს შემადგენლობაში შევიდა ლეჩხუმი.


[[კატეგორია:ქართველები]]
