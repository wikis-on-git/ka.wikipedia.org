'''გიორგი IV დადიანი''', [[ოდიშის სამთავრო|ოდიშის მთავარი]] XVIII საუკუნის დასაწყისიდან [[1714]]-მდე,  [[ჩიქოვანი, კაცია|კაცია ჩიქოვანის]] ძე. [[1681]] წელს [[სალიპარტიანო]]ს მფლობელი გახდა. [[1684]] წელს ოდიშის მთავრად [[ლევან III დადიანი|ლევან III დადიანის]] უკანონო შვილი [[ლევან IV დადიანი|ლევანი]] დასვა და თვითონ იგდო ხელთ სამთავროს ფაქტობრივი გამგებლობა. [[1690]]-იდან დაუახლოვდა იმხანად დასავლეთ [[საქართველო|საქართველოს]] ერთ-ერთ უძლიერეს ფეოდალს [[აბაშიძე, გიორგი-მალაქია|გიორგი-მალაქია აბაშიძეს]], გააძევა ლევან IV დადიანი და დამოუკიდებლად შეუდგა სამთავროს მართვას. მის წინააღმდეგ გამოვიდა  [[გურიის სამთავრო|გურიის მთავარი]] [[მამია III გურიელი]], რომელსაც [[ოსმალეთი|ოსმალეთის]] სულთანმა დადიანობა უბოძა, მაგრამ იგი  ოდიშში ვერ გაბატონდა. გიორგი IV დადიანის პოზიციები განსაკუთრებით გაძლიერდა [[1701]]-იდან, როცა მან ცოლად შეირთო გიორგი-მალაქია აბაშიძის ასული თამარი. [[1701]]-[[1706]] შორის მან დადიანის ტიტული მიიღო და იურიდიულად დაიკანონა ოდიშის გამგებლობა. [[1701]] გიორგი IV დადიანს საკუთარი შვილები დაუპირისპირდნენ. [[იმერეთის სამეფო|იმერეთის მეფის]] დახმარებით მთავარი გახდა მისი ძე კაცია. კაციას გარდაცვალების (დაახლოებით [[1710]]) შემდეგ გიორგი IV დადიანმა კვლავ დაიბრუნა დადიანობა. მან შეძლო შეეჩერებინა აფხაზ ფეოდალთა შემოტევები, თუმცა, ოდიშის ჩრდილო-დასავლეთი ნაწილის დაბრუნება ვერ მოახერხა. გიორგი IV დადიანის დროს ოდიშის სამთავროს შემადგენლობაში შევიდა [[ლეჩხუმი]].

[[კატეგორია:ქართველები]]
