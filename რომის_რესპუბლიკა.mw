[[სურათი:Roma.JPG|thumb|370px|ქალაქ რომის გეგმა რესპუბლიკის პერიოდში]]
''([[ლათინური ენა|ლათინურად]]: Res Publica Romanorum)''


==რესპუბლიკის სახელმწიფო წყობა==
<small>''იხ:'' [[რომაელ კონსულთა სია]]</small>

[[სურათი:Toga.png|thumb|200px|რომაელი მოქალაქის ტანსაცმელი - ტოგა. არამოქალაქეს ტოგის ტარების უფლება არ ჰქონდა]]

'''რომის რესპუბლიკა''' წარმოიქმნა [[ძვ. წ. 510]] წელს და იარსება სანამ არ გარდაიქმნა იმპერიად. 

მონარქიის დამხობის შემდეგ რომში ჩამოყალიბდა რესპუბლიკური წყობა. რომის მოქალაქეები იყოფოდა [[პატრიციები|პატრიციებად]] და [[პლებეები|პლებეებად]]. რესპუბლიკის ადრეულ პერიოდში ეს გაყოფა ალბათ ქონებრივ ცენზთან იყო დაკავშირებული, ხოლო გვიანდელ რესპუბლიკაში პატრიციები პლებეებისგან მხოლოდ იმით განსხვავდებოდნენ, რომ მათ სასულიერო იერარქიაში ჰქონდათ მაღალი ადგილების დაკავების უფლება. 

რომის მოქალაქეობა დაპყრობილი ერების მართვის და მათგან გამიჯვნის ინსტრუმენტი იყო. არსებობდა მოქალაქეობის რამოდენიმე დონე. (ასევე არსებობდა ლათინური მოქალაქეობაც). 

რომის პოლიტიკურ ცხოვრებაში კრებები (კომიციები) უწინდებურად ასრულებდნენ მნიშვნელოვან როლს, არსებობდა კრებების რამოდენიმე სახე: [[კურიების კრება]], [[ცენტურიების კრება]], [[ტრიბების კრება]], [[პლებეების კრება]] და უზენაესი ორგანო იყო [[რომის სენატი|სენატი]]. ეს კრებები შესაბამისს საკითხებს წყეტდნენ, მათში მონაწილეობა შეეძლო შესაბამისი კლასის ან გვარის სრულწლოვან მოქალაქეს. ქალებს რომში მოქალაქეობის უფლება არ ჰქონდათ. ამ კრებებში კი ყველაზე მნიშვნელოვანი ქვეყნის პოლიტიკური ცხოვრებისთვის იყო პლებეების კრება და სენატი. კურიების კრებების ძალიან მნიშვნელოვანი იყო, მასზე ხდებოდა სენატორების არჩევა და სასამართლოები.

'''მაგისტრატუსები''' წარმოადგენდნენ აღმასრულებელ ხელისუფლებას, ყოველ ზემოხსენებულ კრებას თავისი მაგისტრუსები ჰყავდა. მაგისტრატუსის წოდება ძალიან საპატიოდ ითვლებოდა, მათ უანგაროთ უნდა შეესრულებინათ დაკისრებული საქმე და ხშირად ამისთვის პირადი სახსრების გამოყენება სჭირდებოდათ, მაგისტრები ხელშეუხლებელნი იყვნენ.

[[სურათი:SPQR.jpg|thumb|left|200px|Senatus Popolus Que Romanus]]

რომში არჩევა თანამდებობებზე ერთი წლის ვადით ხდებოდა და მიღებული იყო ერთ თანამდებობაზე ორი პიროვნების არჩევა. მაგალითად უმაღლეს თანამდებობას [[კონსულ|კონსულობას]] ყოველთვის ორი ადამიანი იკავებდა, რომლიდანაც ერთერთს ყოველთვის შეეძლო მეორეს მოქმედებებზე ვეტოს დადება. იგივე პრინციპით ხდებოდა არმიის მართვაც. ხოლო უფრო დაბალ თანამდებობებზე ხდებოდა კიდევ უფრო მეტი ადამიანის არჩევა. 

გამონაკლისს წარმოადგენდნენ დიქტატორები და ცენზორები. დიქტატორებს ირჩევდნენ საგანგებო საომარ მდგომარეობაში 6 თვის ვადით, რომლის დროსაც იგი ერთპიროვნულად მართავდა სახელმწიფოს. ხოლო ცენზორების არჩევა ხდებოდა 5 წელიწადში ერთხელ 18 თვის ვადით.

რესპუბლიკის პერიოდში სენატი სარგებლობდა დიდი ავტორიტეტით. სენატორები იყვნენ ყველაზე გავლენიანი, მდიდარი და წარჩინებული გვარების წარმომადგენლები, როგორც წესი ესენი ყოფილი მაგისტრუსები იყვნენ.

[[სურათი:Ital004.jpg|thumb|იტალია ძვ. წ. VII-III საუკუნეებში]]

==იტალიის დაპყრობა==

რესპუბლიკის ჩამოყალიბების პერიოდში [[ხმელთაშუა ზღვა| ხმელთაშუა ზღვის]] რეგიონში ლიდერობდნენ ბერძნული ქალაქ სახელმწიფოები და [[კართაგენი]]. მათ შორის განუწყვეტლივ ომები მომდინარეობდა. [[ძვ. წ. III საუკუნე|ძვ. წ. III საუკუნეში]] საერთაშორისო ასპარეზზე გამოვიდა გაძლიერებული რომის რესპუბლიკა. იტალიაში არსებული ბერძნული ქალაქები ხანგძლივი ომების შედეგად ძალიან დასუსტდნენ. ამ დროისთვის დამოუკიდებლობა მხოლოდ იტალიის დასავლეთ სანაპიროზე მდებარე ქალაქემბა, ელიუსმა და რეგიუსმა შეინარჩუნეს. [[სიცილია|სიცილიაზე]] ყველაზე ძლიერი ქალაქი იყო სირაკუზა, რომელსაც მთელი კუნძული ემორჩილებოდა, მაგრამ კართაგენთან ხანგძლივი ომების შედეგად ისიც ძალიან დასუსტდა.

რომაელებმა აპენინების ნახევარკუნძულის ცენტრალური ნაწილის დაბყრობის შემდეგ, გაილაშქრეს იტალისს ბერძნულ ქალაქებზე. [[ძვ. წ. 280|ძვ. წ. 280]] წელს ბერძნულმა ქალაქმა ფურიუსმა რომაელებს დახმარება სთხოვეს. რომიდან დიდძალი ლაშქარი გაეშურა დასახმარებლად, თავდამსხმელები უკუაქციეს, და რომაელებმა ქალაქში გარნიზონი დატოვეს. ტარენტას (სხვა ბერძნული ქალაქი) მოსახელეობა ამით უკმაყოფილო დარჩა, მათ გაილაშქრეს ფურიუსზე და გააგდეს იქედან რომაელები, ამან რომსა და ტარენტუმს შორის ომი გამოიწვია.

პირველ შეტაკებაში რომაელებმა გაიმარჯვეს. ტარენტელებმა [[ეპიროსი|ეპიროსის]] მეფეს [[პიროსი|პიროსს]], თავისი ეპოქის ერთერთ უდიდეს მხედართმთავარს, მიმართეს დახმარებისთვის. [[ძვ. წ. 280]] წლის გაზაფხულს პირუსმა იტალიაში გადმოსხა არმია, რომელშიც 20 საბრძოლო სპილოც იყო. პიროსის და რომაელების პირველი ბრძოლა ქალაქ ჰერაკლიასთან მოხდა. რომაელები ამ ბრძოლაში სასტიკად დამარცხდნენ და მთელი სამხრეთ იტალია, [[ნეაპოლი|ნეაპოლის]] და კაპუას გარდა დაკარგეს.

შემდეგ წელს პიროსმა ისევ დაამარცხა რომაელები, მაგრამ იმხელა დანაკარგი ჰქონდა, რომ როდესაც მას ამის შესახებ შეატყობინეს, პირუსმა თქვა "კიდევ ერთი ასეთი გამარჯვება და ეპიროსში მარტო მომიწევს დაბრუნება!". ამის შემდეგ პიროსის მდგომარეობა იტალიაში ძალიან გართულდა, მას აღარ ჰქონდა იტალიაში ომის გაგრძელების საშუალება, თან ბერძნული ქალაქები მისით უკმაყოფილებას გამოთქვავდნენ. ამ მიზეზებიდან გამომდინარე პიროსმა დაიწყო რომთან სამშვიდობო მოლაპარაკებები, მაგრამ რომაელები შეეკვრნენ კართაგენს სირაკუზას წინააღმდეგ და განაგრძეს პიროსთან ომი.

ძვ. წ. 278 წელს პიროსი გაემგზავრა სიცილიაში, ბერძნული პოლისების კართაგენელებისგან დასახსნელად. თავიდან მან რამდენიმეჯერ დაამარცხა კარტაგენელები და თითქმის განდევნა სიცილიიდან, მაგრამ იგი უხეშად ერეოდა ბერძნული დემოკრატიული პოლისების შიდა ცხოვრებაში, როთაც ბერძნების უკმაყოფილება გამოიწვია. ზოგიერთი ქალაქი საერთოდ კართაგენელების მხარეს გადავიდა. კართაგენელებმა ამით ისარგებლეს და ჯარი გადმოსვეს სიცილიაზე. პიროსმა ყველაფერი დაკარგა, სირაკუზას გარდა. ამ დროს იტალიაში რომაელებმა განაახლეს ბერძნული ქალაქების დაპყრობა, რომლებიც წინააღმდეგობას ვეღარ უწევდნენ. პიროსმა დატოვა სიცილია და იტალიისკენ გაემგზავრა, მაგრამ გზად კართაგენის ფლოტი დაესხა თავს და ნახევარზე მეტი გემები ჩაუძირა.

[[ძვ. წ. 275 |ძვ. წ. 275]] წელს ქალაქ ბენევეტუმთან მოხდა რომაელებსა და პიროსს შორის გადამწყვეტი ბრძოლა, სადაც პიროსი სასტიკად დამარცხდა და მოუწია იტალიიდან გაქცევა. ამ გამარჯვებამ დააგვილა დანარჩენი იტალიის დაპყრობა. [[ძვ. წ. 267 |ძვ. წ. 267]] წელს რომაელებმა დაასრულეს იტალიის დაპყრობა.

==პუნიკური ომები==

ჩვ. წ. აღრ-მდე III საუკუნის შუა წლებისთვის დასავლეთ [[ხმელთაშუა ზღვა|ხმელთაშუა ზღვისპირეთზე]] ბატონობდა [[კართაგენი]]. დასუსტებული ბერძნული პოლისები მას წინააღმდეგოლას ვეღარ უწევდნენ. ამ დროისთვის კართაგენი იკავებდა ჩრდილოეთ [[აფრიკა|აფრიკას]], სამხრეთ [[ესპანეთი|ესპანეთს]], [[სიცილია|სიცილიის]] დასავლეთ ნაწილს, [[კორსიკა|კორსიკას]] და [[სარდინია|სარდინიას]]. კართაგენს ჰყავდა ძლიერი არმია და იმ დროისთვის საუკეთესო ფლოტი.

===პირველი პუნიკური ომი===

ყოფილ მოკავშირეებს შორის პირველი ომის დაწყების მიზეზი სიცილია გახდა. რომმა იტალიის დაბყრობის შემდეგ სიცილიის დაკავებაც განიძრახა. [[ძვ. წ. 264]] წელს რომაელებმა და კართაგენელებმა გადმოსხეს ჯარები სიცილიაზე. [[ძვ. წ. 262]] წელს რომაელებმა სიცილიაზე კართაგენელების უმნიშვნელოვანესი ქალაქი აგათოკლი დაიკავეს, მაგრამ მიხვდნენ რომ მეტ წარმატებებს ვეღარ მიაღწევენ, რადგან კართაგენის ფლოტი უფრო ძლიერი იყო. რომაელებმა მოკლე დროში მოახერხეს 120 საბრძოლო გემის აშენება. რომაელებმი ჯერ ცუდად ფლობდნენ საზღვაო ბრძოლის მეთოდებს, ამიტომაც მოიგონეს [[აბორდაჟი|აბორდაჟის]] ხიდები, რომლებსაც გადაისროდნენ მტრის გემზე და [[ლეგიონი|ლეგიონერები]] ახერხებდნენ მტერთან ხელჩართულ ბრძოლას.

ახალმა ფლოტმა პირველი გამარჯვება [[ძვ. წ. 260]] წელს მოიპოვა მილოსის კუნძულებთან. [[ძვ. წ. 256]] წელს რომაელები აფრიკაში გადავიდნენ, მაგრამ კართაგენის დაპყრობა ვერ მოახერხეს. ხოლო [[ძვ. წ. 251]] წელს რომაელებმა მოახერხეს სიცილიის თითქმის მთლიანად დაკავება. გადამწყვეტმა ბრძოლებმა ისევ ზღვაზე გადაინაცვლა, სადაც რომაელებმა [[ძვ. წ. 241]] წელს მოიპოვეს საბოლოო გამარჯვება სიცილიის დასავლეთ ნაპირებთან ეგატეს კუნძულებთან. ამ ომის შედეგად კართაგენმა რომს დაუთმო სიცილია და გადაუხადა დიდძალი [[კონტრიბუცია]].

[[სურათი:Hannibal.jpg|thumb|ჰანიბალი]]

===მეორე პუნიკური ომი===

[[ძვ. წ. 218]] წელს მთელი სამხრეთ [[ესპანეთი]] ქალაქ [[სარგუნტუმი|სარგუნტუმის]] გარდა კართაგენს ემორჩილებოდა. იმ დროს ესპანეთის მმართველი [[ჰანიბალი]] იყო. ჰანიბალმა კარგად იცოდა რომ სარგუნტუმის დაკავების მცდელობა რომთან ომს გამოიწვევდა, მაგრამ მიუხედავად ამისა, მან [[ძვ. წ. 218]] წელს გაილაშქრა ამ ქალაქზე. ამან მეორე პუნიკური ომის დაწყება გამოიწვია. რომაული ჯარი ორად უნდა გაყოფილიყო, ერთი ნაწილი ერთ კონსულს აფრიკისკენ უნდა წაეყვანა, ხოლო მეორე ნაწილი კი ზღვით ესპანეთში უნდა წასულიყო, მაგრამ ჰანიბალის მოქმედებებმა ეს გეგმა ჩაშალა.

[[ძვ. წ. 218]] წლის გაზაფხულს ჰანიბალი იტალიისკენ დაიძრა არმიით, რომელშიც 80 ათასი ფეხოსანი, 12 ათასი ცხენოსანი და 37 საბრძოლო სპილო იყო. ალპებზე გადასვლას ჰანიბალის არმია 33 დღე მოუნდა, თან დანაკარგებიც უდიდესი იყო, ჰანიბალს მხოლოდ 20 ათასი ფეხოსანი, 6 ათასი ცხენოსანი და ორიოდე სპილო დასჩა. 

რომაულ ჯართან პირველი ორი ბრძოლა [[ტრებიუსის ბრძოლა|ტრებიუსის]] და [[ტიცინუსის ბრძოლა|ტიცინუსის]] მდინარეებთან ჰანიბალმა მოიგო და მომდევნო წლის გაზაფხულზე გაილაშქრა ეტრურიისკენ. გაიუს ფლამინიუსი თავისი ჯარით დაედევნა ჰანიბალს, ამ უკანასკმელმა კი რომაელები შეიტყუა ვიწყო ველზე [[ტრასიმენის ტბის ბრძოლა|ტრასიმენის ტბასა]] და ბორცვებს შორის, სადაც სასტიკად დაამარცხა რომაელები. როდესაც რომში ამის შესახებ შეიტყვეს, ქალაქში პანიკა დაიწყო, მაგრამ ჰანიბალმა არ სცადა რომის დაპყრობა, რადგან ხანგძლივი გარსშემორყმა დამატებითი რესურსების გარეშე სარისკო იყო. იგი გაემართა სამხრეთით და ცდილობდა იტალიკების რომაელების წინააღმდეგ განწყობას და მათ გამოყენებას. 

რომის ჯარს სათავეში დიქტატორი [[კვინტუს ფაბიუს მაქსიმუსი]] ჩაუდგა. იგი ჰანიბალის ჯარს ფეხდაფეხ მისდევდა, ანადგურებდა სურსათის საწყობებს, თავს ესხმოდა მცირე რაზმებს, მაგრამ გადამწყვეტი ბრძოლისგან თავს იკავებდა. მიუხედავად ამ ტაქტიკის წარმატებულობისა, კვინტუს ფაბიუს მაქსიმუსს დიქტატორობის ვადა არ გაუგრძელეს. 216 წელს არჩეულ იყვნენ ახალი კონსულები, რომლებიც ერს ომის მოკლე ვადაში დასრულებას დაპირდნენ. იმავე წლის ივლისში [[კანების ბრძოლა|კანებთან]] მოხდა გადამწყვეტი ბრძოლა, სადაც ჰანიბალმა ისევ გაიმარჯვა. 

ამ ბრძლის შემდეგ ჰანიბალის მხარეს გადავიდა სამხრეთ იტალიის მნიშვნელობანი ნაწილი, სიცილიაში სირაკუზა, მაკედონიელებმა კი შესთავაზეს სამხედრო დახმარება. მიუხედავად ამისა, ეს აღმოჩნდა ჰანიბალის უკანასკნელი დიდი წარმატება, კართაგენის მთავრობამ არ დაუჭირა მას მხარი და არ მიაწოდა დამატებითი რეზერვები, რომაელებმა კი კვინტუს ფაბიუს მაქსიმუსის სტრატეგიით განაგრძეს ომი, რამაც უკვე 213 წლისთვის საშუალება მისცა მათ საბრძოლო მოქმედებები იტალიის ტერიტორიის გარეთ გადაეტანათ. ამ წელს მათ გასახეს ჯარები სიცილიაში, ხოლო 211 წელს სირაკუზა ისევ დანებდა რომს.

ესპანეთში გაგზავნეს ახალგაზრდა მხედართმთავარი [[პუბლუის კორნელიუს სციპიონი]], რომელსაც მოგვიანებით აფრიკელი შეარქვეს.
[[სურათი:Scipion.jpg|thumb|left|სციპიონ აფრიკელი]]
[[ძვ. წ. 209]] წელს მან დაიკავა ახალი კართაგენი (ესპანეთში). 

იტალიაშიც რომაელები უფრო აქტიურ მოქმედებებზე გადავიდნენ, მათ დაიბრუნეს ჰანიბალის მხარეს გადასული ქალაქების უმეტესობა. ჰანიბალის მდგომარეობა მას შემდეგ კიდევ უფრო გაუარესდა, როდესაც მისი ძმის ჯარები, რომლებიც ალპებით გადმოვიდა იტალიში ჰანიბალის დასახმარებლად, რომაელებმა სასტიკად დაამარცხეს.

[[ძვ. წ. 205]] წელს სციპიონი დაბრუნდა ესპანეთიდან და დაიწყო გეგმის ახალი ეტაპის - აფრიკაში გადასვლის განხორციელება. კართაგენის მმართველებმა დახმარება ჰანიბალს სთხოვეს, რომელიც მიუხედავად იმისა რომ 15 წლის მანძილზე არცერთი ბრძოლა არ წაუგია, იძულებული გახდა აღიარებინა იტალიის ლაშქრობის სრული კრახი.

[[ძვ. წ. 202]] წლის გაზაფხულზე ზამასთან ბრძოლაში ჰანიბალი ცხოვრებაში პირველად და უკანასკნელად დამარცხდა. მომდევნო წელს ხელი მოაწერეს სამშვილობო ხელშეკრულებას, რომელიც კართაგენისთვის ძალიან დამამცირებელი იყო.

მეორე პუნიკური ომის შედეგად კართაგენმა დაკარგა ესპანეთი და ყველა ზღვისგაღმა ტერიტორია, ეკრძალებოდა რომის ნებართვის გარეშე ომების წარმოება და ჩამოერთვა მთელი ფლოტი და საბრძოლო სპილოები. რომი კი ამ ომის შედეგად ხმეთაშუა ზღვის ერთადერთი ჰეგემონი გახდა.



[[სურათი:Asia minor roman power.jpg|thumb|მცირე აზიაში რომის გავლენის ზრდა]]

==საბერძნეთის და ბალკანეთის ნახევარ კუნძულის დაპყრობა==

მეორე პუნიკური ომის დროს [[მაკედონია|მაკედონიის]] მეფემ [[ფილიპე V]]-მ და ჰანიბალმა ურთიერთდახმარების ხელშეკრულება დადეს, მაგრამ მაშინ მაკედონიას არ შეეძლო საბრძლო მოქმედებებშიაქტიური მონაწილეობის მიღება, რადგან არ ჰყავდათ საკმარისად ძლიერი ფლოტი. იმ დროინდელ [[საბერძნეთი|საბერძნეთში]] ძალიან არასტაბილური სიტუაცია იყო. რომი თავდაპირველად არ ერეოდა საბერძნეთის საქმეებში, ხოლო სირაკუზას დაკავების შემდეგ დაიწყო აღმოსავლეთით უფრო აქტიური პოლიტიკის გატარება. ნაწილი ქალაქების მიემხრო რომაელებს, ნაწილი კი მაკედონიას. რომმა თავისი ექსპანსია საბერძნეთში ბერძნული თავისუფლებების დაცვის ეგიდით დაიწყო.

204 წელს მაკედონელებმა და რომაელებმა ზავს მოაწერეს ხელი, რომლის შემდეგ ფილიპეს დროებით მოუწია საბერძნეთის მიმართულებით აგრესიის შეზღუდვა რომელიც მან [[ეგეოსის ზღვა|ეგეოსის ზღვის]] კუნძულებისკენ მიმართა. პუნიკური ომის დამთავრების შემდეგ რომს განძრახული ჰქონდა სუსტი საბერძნეთის დამორჩილება, მაგრამ ეს მაკედონიის დამარცხების გარეშე შეუძლებელი იყო, ამიტომ რომის სენატმა დაიწყო მაკედონიასთან ომისთვის აქტიური მზადება.

ომის დაწყების ფორმალური მიზეზი გახდა [[ეგვიპტე|ეგვიპტის]], [[პერგამოსი|პერგამოსის]] და [[როდოსი|როდოსის]] მიმართვა რომთან დახმარებისთვის. [[ძვ. წ. 200]] წლის ბოლოს რომაელებმა გადმოსხეს ჯარი [[ილირია|ილირიაში]]. ორი წლის მანძილზე ომში უპირატესობას ვერც ერთი მხარე ვერ ფლობდა, მაგრამ 197 წელს რომაელებმა სასტიკად დაამარცხეს მაკედონიელები კინოსკეთალიასთან ბრძოლისას. ამის შემდეგ ხელი მოაწერეს სამშვიდობო ხელშეკრულებას, რომლის მიხედვითაც მაკედონიელებს უნდა დაეთმოთ დაბყრობილი ტერიტორიები ეგეოსის ზღვაში და საბერძნეთში, ასევე ჩაებარებინათ ფლოტი, გადაეხადათ კონტრიბუცია და ფილიპეს  უმცროსი ვაჟი მძევლად უნდა წასულიყო რომში.

ფორმალურად ბერძნული პოლისები დამოუკიდებლები დარჩნენ, მაგრამ რომაული გარნიზონები დარჩნენ ციხესიმაგრეებში და რომის სენატი წყვეტდა პოლისების ბედს. რომაელებმა პრაქტიკულად გაქურდეს ბერძნული ქალაქები "მადლობის ნიშნათ" გამოარჩვეს ძვირდასი საჩუქრები. ამით ბევრი პოლისი ძალიან უკმაყოფილო დარჩა.

ელადაში ჯარები გადმოსხა [[ანტიოქე III]]-მ [[სელევკიდები|სელევკიდების]] მეფემ. იგი ეფესოში გამაგრდა და დაიწყო რომაელებისთვის ახალდაბყრობილი ქალაქების წართმევა. მას მხარს ჰანიბალიც უჭერდა, რომელიც სირიაში გაიქცა და ანტიოქეს სამხედრო მრჩევლის ფუნქციებს ასრულებდა. რომაელებსა და ანტიოქეს შორის ნამდვილი დიპლომატიური ომი დაიწყო, რის შედეგადაც საბერძნეთი ორ მტრულ ბანაკად გაიყო. პირველ ბრძოლაში რომაელებმა სასტიკად დაამარცხეს ანტიოქე, რის შემდეგაც ეს უკანასკნელი შეეფარა ეფესოს.რომაელებმა ზღვაზეც გაიმარჯვეს და მცირე აზიაში განდევნეს სელევკიდები.

გადამწყვეტი ბრძოლა რომაელებსა და სელევკიდებს შორის მოხდა 190 წელს მაგნესიუმთან, სადაც რომაელებმა გაიმარჯვეს. 188 წელს კი ანტიოქე იძულებული გახდა მოეწერა ზავისთვის ხელი, რომლის მიხედვითაც ანტიოქე უარს ამბობდა დაბყრობილ ტერიტორიებზე, იხდიდა კონტრიბუციას და ჰანიბალი უნდა გაეცა რომისთვის. ჰანიბალმა კი თავი მოიკლა.

ამ მოვლენების შემდეგ რომის გავლენა ელადაში კიდევ უფრო გაიზარდა. მაკედონია კი ახალი ომისთვის ემზადებოდა, რომმა საპასუხოდ ომისთვის დიპლომატიური მზადება დაიწყო, რის გამოც მაკედონიის მესამე ომის დაწყებისთვის 171 წელს, მიუხედავად ძლიერი ანტირომული განწყობებისა, მაკედონიას მაინც მხარი არ დაუჭირეს ბერძნულმა პოლისებმა.

[[ძვ. წ. 168]] წელს რომაელებმა პიდნასთან ბრძოლაში დაამარცხეს მაკედონიის ჯარი, რის შემდეგაც მაკედონიის სახელმწიფომ შეწყვიტა არსებობა.

[[ძვ. წ. 149]]-146 წლებში საბერძნეთში და ყოფილი მაკედონიის სახელმწიფოს ტერიტორიაზე მოხდა რამდენიმე აჯანყება რომაელების წინააღმდეგ. ყველა ეს აჯანყება რომაელებმა ჩაახშეს.

ამ ომების პერიოდში რომაელებმა ასევე დაიმორჩილეს როდოსი, პერგამი და დაიწყო რომის ექსპანსია მცირე აზიაში. [[კაპადოკია]] მალევე დაემორჩილა რომს და მიიღო "რომაელი ხალხის მეგობრის და მოკავშირის" სტატუსი. მეორე საუკუნის შუა ხანებში ასევე [[პონტო]]ს მეფესაც მოუწია "რომაელი ხალხის მეგობარი და მოკავშირე" გამხდარიყო. 

===მესამე პუნიკური ომი===

სანამ რომის ყურადღება აღმოსავლეთ ხმელთაშუა ზღვისპირეთზე იყო მიბყრობილი, კართაგენმა დაიწყო ეკონომიკური აღმორძინება. [[მარკუს პორციუს კატონი|მარკუს პორციუს კატონს]] (უფროსს) მიაჩნდა რომ კართაგენის ასეთი გაძლიერება საშიში იყო, და მიაჩნდა ახალი პუნიკური ომის დაწყება საჭიროდ. იგი ყოველ თავის გაოსვლას ასრულებდა სიტყვებით: '''"Ceterum censeo Carthaginem esse delendam"''' - "მაინც ვფიქრობ რომ, კართაგენი მაინც უნდა გავანადგუროთ".

[[სურათი:Karthago.jpg|thumb|left|კართაგენის ნანგრევები]]
ომის დაწყების საბაბად გამოიყენეს კართაგენსა და ნუმიდიელებს შორის შეტაკება, მიუხედავად იმისა რომ კართაგენი დამარცხდა, ეს მაინც იყო 201 წლის შეთანხმების დარღვევა. რომაელებმა ჯერ მთელი იარაღის ჩაბარება მოსთხოვეს კართაგენელებს, როდესაც ეს პირობა შესრულდა, უბრძანეს მოსახლეობას დაეტოვებინათ ქალაქი, რადგან იგი უნდა დანგრეულიყო. კართაგენელები გაამაგრდნენ ქალაქში. [[ძვ. წ. 149]] წელს რომაელებმა ქალაქს ალყა შემოარტყეს, ალყაში კართაგენი 2 წელიწადზე მეტი იყო. ძვ. წ. 147 წელს რომაელების ჯარს სათავეში ჩაუდგა კორნელიუს სციპიონ ემილიანუსი, სციპიონ აფრიკელის შვილიშვილი. [[ძვ. წ. 146]] წლის გაზაფხულზე დაიწყეს ქალაქის შტურმი. ქუჩებში ბრძოლები ერთი კვირა გაგრძელდა, ხოლო კართაგენელების დამარცხების შემდეგ სენატმა გადაწყვიტა ქალაქის განადგურება. კართაგენი 16 დღე იწვოდა, რის შემდეგაც ეს ადგილი რომაელებმა დაწყვევლილად გამოაცხადეს, ხოლო კართაგენის ტერიტორია აფრიკის პროვინციას შეუერთეს. [[ძვ. წ. 133]] წელს რომაელებმა საბოლოოდ დაიმორჩილეს ესპანეთის კართაგენის ნაწილიც.

==რესპუბლიკის კრიზისი==

პუნიკური ომების შემდეგ რომის ტერიტორიები თითქმის მთელ ხმელთაშუა ზღვისპირეთს მოეფინა, მაგრამ სახელმწიფო წყობა, რომელიც ჩამოყალიბდა მაშინ, როდესაც რომი ჯერ კიდევ ქალაქი სახელმწიფო იყო, უვარგისი აღმოჩნდა ახალშობილი იმპერიისთვის. რომს ამ დროს 9 პროვინცია ჰქონდა, ამ პროვინციების მართვის ერთიანი პრინციპი კი არ არსებობდა. ყოველი ახალი მმართველი გამოსცემდა ედიქტს, რომელშიც იტყობინებოდა, თუ როგორ აპირებდა პროვინციის მართვას. მმართველი ინიშნებოდა 1 წლის ვადით, იგი არ იყო ვალდებული პასუხი ეგებინა ცენტრალური ხელისუფლების წინაშე პასუხი, ამგვარად პროვინციის მოსახლეობას არ ჰქონდა არანაერი საშუალება ეჩივლათ მმართველის უსამართლობაზე.

რომის ლეგიონებში მსახურობის უფლება ჰქონდათ მხოლოდ თავისუდალ რომის მოქალაქეებს, ვისაც საკუთარი თავის იარაღით უზრუნველყოფა შეეძლო. II საუკუნის მეორე ნახევარში კი იტალიაში დიდმა მიწათმფლობელებმა შთანთქეს მცირე და საშუალო მიწათმფლობელების დიდი ნაწილი, ამგვარად იმპერიის ზრდასთან ერთად მოხდა ლეგიონებში მსახურობის მქონე მოქალაქეების რაოდენობის შემცირება. ამ დროისთვის კრიზისმა უკვე ისეთი სახე მიიღო რომ მისი იგნორირება შეუძლებელი გახდა.

[[სციპიონუს ემილიანუს|სციპიონუს ემილიანუსმა]] და [[ტიბერიუს სემპრონიუს გრაკჰუს|ტიბერიუს სემპრონიუს გრაკჰუსმა]] შემოიტანეს სენატში მიწების გადანაწილების პროექტი, რათა შეზღუდულიყო დიდი ლატიფუნდიების მიწების ზომები და ჩამოჭრილი ჭარბი ნაკვეთები თავიდან გადანაწილებულიყო თავისუფალ ხალხს შორის. მაგრამ ეს პროექტი არ მიიღეს მდიდარმა სენატორებმა და დიდმა მიწათმფლობელებმა, ხოლო სახალხო კრებაზე პროექტმა ხმების უმრავლესობით გაიმარჯვა. დაინიშნა ადრარული კომისია, რომელსაც უნდა შეესწავლა ეს საკითხი და ლატიფუნდიებისთვის ჩამოჭრილი მიწები გადაენაწილებინა ღარიბ მიწათმფლობელებს შორის. მდიდარი მიწათმფლობელები არ შეეგუვნენ ამას და ტუბერიუსის ტრიბუნად მეორე ვადით არჩევნებზე ფორუმზე შეუსიეს შეიარაღებული ხალხი, დაიწყო ხელჩართული ბრძოლა, რომელშიც ტიბერიუსი და 400 მისი მომხრე მოკლეს.
[[სურათი:Tiberius-gracchus.jpg|thumb|left|ტიბერიუს სემპრონიუს გრაკჰუსი]]

მიუხედავად ამისა სენატმა ვერ გაბედა ტიბერიუსის მიერ შექმნილი აგრარული კომისიის დაშლა. 123 წელს ტიბერიუსის მომხრეებმა ტრიბუნად აირჩიეს მისი უმცროსი ძმა [[გაიუს სემპრონიუს გრაკჰუსი]]. გაიუსმა სენატში შეიტანა პროვინციების კოლონიზაციის კანონი, მან შესთავაზა დანგრეული კართაგების ადგილზე კოლონიის სექმნა, სადაც რომაელ პლებსს დაურიგებდნენ მიწებს. ეს წინადადება მოიწონეს როგორც პლებეებმა, ასევე მხედრებმა. ამის შემდეგ მან შემოიტანა პროექტი, რომლის მიხედვითაც იტალიკებს უნდა მინიჭებოდათ რომის მოქალაქეობა. ამ წინადადებამ მის მომხრეებში განხეთქილება გამოიწვია. ამის შემდეგ გაიუსი ისევე მოაკვლევინეს ამ პროექტის მოწინააღმდეგეებმა როგორც მისი უფროსი ძმა.

ძვ. წ. 111 სენატმა გამოსცა კანონი, რომელმაც გრაქჰების რეფორმებს ხაზი გადაუსვა. ამ კანონის მიხედვით აგრარული კომისიის მიერ დარიგებული მიწების გაყიდვა გახდა შესაძლებელი. ამან გამოიწვია მიწების დიდ მიწათმფლობელებში კიდევ უფრო მეტად კონცენტრაცია.

გრაქჰების მოძრაობის ჩახშობის მერე რომში ფართოდ გაიშალა [[ოპტიმატები|ოპტიმატების]] (მდიდარი მიწათმფლობელების) და [[პოპულარები|პოპულარების]] (პლებსის მომხრეების) ბრძოლა. არცერთ პარტიას არ ჰქონდა არც კონკრეტული პროგრამა არც მუდმივი ხელმძღვანელები, ხშირად ხდებოდა ერთი პარტიიდან მეორეს მხარეს გადასვლა, ეს განპირობებული იყო [[კლიენტურა|კლიენტურის]] ინსტიტურით და პირადი ნაცნობობით.

[[სურათი:Marius.jpg|thumb|გაიუს მარიუსი]]
===დიქტატირი სულა და მარიუსი===

ორ პარტიას შორის დაპირისპირების გამწვავება გამოიწვია აფრიკაში განვითარებულმა მოვლენებმაც. კართაგენის ყოფილ ტერიტორიაზე დასახლებულ რომაელ კოლონისტებსა და მეზობელ ნუმიდიელებს შორის მოხდა შეიარაღებული კონფლიქტი. ძვ. წ. 112 წელს პოპულარებმა აიძულეს სენატი, რათა გამოეცხადებინა ომი ნუმიდიის მეფისთვის იუგურტასთვის. ამ ომში თავი გამოიჩინა ახალგაზრდა და ნიჭიერმა მხედართმთავარმა [[გაიუს მარიუსი|გაიუს მარიუსმა]]. ძვ. წ. 105 წელს, იუგურტას დამარცხების შემდეგ კი მისი პოპულარობა საგრძნობლად გაიზარდა. ძვ. წ. 107 წელს იგი აირჩიეს კონსულად. მარიუსმა ჩაატარა სამხედრო რეფორმა, რომელმაც რომის შემდგომ ისტორიაზე ძლიერი გავლენა იქონია.

ამ რეფორმის თანახმად ჯარში შეეძლო წეასვლა ნებისმიერ ბრძოლისუნარიან მამაკაცს. მათ 16 წელი უნდა ემსახურად, რის შემდეგაც ყოველი ვეტერანი მიიღებდა მიწას. ამავე დროს მარიუსი ჯარისკაცებს დაპირდა ომებში მოპოვებული ნადავლის განაწილებას. ამით მრავალი გაღატაკებული რომაელი მოიხიბლა. მარიუსის არმიამ თავი გერმანულ ტომებთან ომში წარმატებით გამოიჩინა. 

ამ დროს სიტუაცია იტალიაში უფრო და უფრო დაიძაბა. სიცილიაში ძვ. წ. 104 და 101 წლებში ზედიზედ ორჯერ მოხდა მონათა აჯანყება, რომლის ჩახშობაც რომაელებს ძალიან გაუჭირდათ. მეორე აჯანყებას იქაური პლებსიც და თავისუფალი პროლეტარებიც შეუერთდნენ. 100 წელს მარიუსი მეექვსედ გახდა კონსული, მან და მისმა მომხრეებმა გრაქხების რეფორმის გაგრძელებას შეუდგნენ, მაგრამ ისინი ძირითადად მარიუსის ვეტერანებს ეყრდნობოდნენ, რომლებსაც უნდა მიეღოთ მიწები. ამრიგან სახალხო კრებაზე კანონი მიიღეს. ამ კანონში ერთერთი პუნქტის მიხედვით სენატორებს უნდა დაეფიცათ რომ ისინი არ შეეწინააღმდეგებოდნენ რეფორმის განხორციელებას.

[[სურათი:Cr0001.jpg|thumb|left|ძვ. წ. I საუკუნის მონეტა მგლის გამოსახულებით, რომელმაც ლეგენდის თანახმად, რომულუსი და რემუსი გამოკვება]]
მარიუსის ვეტერანებმა მიიღეს მიწები, მაგრამ შემდეგ რეაქციულმა ძალებმა ისევ იმარჯვეს და მარიუსს მოუწია რომიდან წასვლა. ამასთან ერთად წამოიჭრა ახალი პრობლემა, მდიდარ იტალიკებს სურდათ რომის მოქალაქეობის მიღება. 91 წელს სახალხო ტრიბუნმა [[ლივიუს დრუზი|ლივიუს დრუზმა]] სცადა კამოეცა მათ მხარდასაჭერად კანონი, რათა აღედგინა ძლიერი რესპუბლიკა ძლიერი მიწათმფლობლებით და მრავალრიცხოვანი გლეხობით, მთელი იტალიის მოსახლეობა შეიკრიბა ამ კანონის მხარდასაჭერად, მაგრამ სენატორებმა მოაკვლევინეს დრუზი, რითიც იტალიკების განრისხება გამოიწვიეს. 90 წელს დაიწყო აჯანყება, რომელიც ისტორიაში "[[მოკავშირეთა ომი|მოკავშირეთა ომის]]" სახელწოდებით შევიდა. რომისთვის ეს მძიმე დარტყმა იყო, რადგან ლეგიონების დიდ ნაწილს იტალიკები შეადგენდნენ. სენატს მოუწია დათმობაზე წასვლა, 90 წლის ბოლო გამოიცა კანონი, რომლის მიხედვითაც იტალიკები, რომლებმაც რომის ერთგულება შეინარჩუნეს ხდებოდნენ რომის მოქალაქეები. 88 წელს კი გამოიცა კანონი რომლითაც ყველა იტალიკი ვინც განიარაღდებოდა მიიღებდა მოქალაქეობას. 

[[სურათი:Sulla.png|thumb|დიქტატორი სულა]]
რომაელებმა მოახერხეს აჯანყების ჩახშობა, მაგრამ მათ მოუწიათ იტალიკების მოთხოვნების დაკმაყოფილება. ახალი მოქალაქეებისგან შეადგინეს 10 ახალი ტრიბი. ახალი დაპირისპირების საბაბი გარდა ის თუ ვინ უნდა ეხელმძღვანელა პონტოსთან დაწყებულ ომში. მარიუსმა მოიპოვა ახალი ტრიბების და პლებსის მხარდაჭერა, მაგრამ [[სულა|ლუციუს კორნელიუს სულამ]] ალყა შემოარტყა რომს და სენატი აიძულა მისთვის დაეთმოთ ამ ომში მხედართმთავრობა. სულამ სენატს ახალი კანონები შემოაღებინა, რომლის მიხედვითაც სახალხო კრების და ტრიბუნების ძალაუფლება ძალიან შემცირდა. 88 წელს კონსულების არჩევნებზე სულას მცდელობების მიუხედავად, მასთან ერთად გაიმარჯვა [[ლუციუს კორნელიუს ცინა|ლუციუს კორნელიუს ცინამ]], რომელიც მარიუსის მომხრე იყო. 

ამის შემდეგ სულა გაემგზავრა პონტოელებთან საომრად, რადგან გაძლიერებულმა პონტოს სამეფომ დაიწყო მცირე აზიასი და ელადაში რომაული ქალაქების დაპყრობა. მარიუსი კვლავ დაბრუნდა რომში, მან და ცინამ განაგრძეს რეფორმების განხორციელება. მათ მხარი არა მარტო გაღარიბებულმა მოსახლეობამ დაუჭირა, არამედ მონებმაც. რომში მონები აჯანყდნენ და მარიუსს შეუერთდნენ, სენატმა ამის შეჩერება ვერანაერად ვერ შეძლო. მარიუსმა დაიწყო თავისი მოწინააღმდეგეების სასტიკი დევნა, მაგრამ მარიუსი ამ მოვლენების შემდეგ მალე მოკვდა, მალე კი ცინაც მოკლეს აჯანყებულმა ჯარისკაცებმა.

ამასობაში კი სულამ დაამარცხა [[მითრიდატე VI (პონტო)|მითრიდატე VI]], ზავის თანახმად ამ უკანასკნელმა დათმო მცირე აზიასი და ელადასი მიტაცებული ტერიტორიები და მიიღო "რომის მეგობრის და მოკავშირის" სტატუსი. ამის შემდეგ სულა დაბრუნდა იტალიაში. 82 წელს სულა გახდა დიქტატორი განუსაზღვრელი ვადით. მისი მიზანი იყო აღედგინა გრაქჰების რეფორმანდელი წყობა, მაგრამ მოცემულ სიტუაციაში ეს შეუძლებელი იყო. 79 წელს მას მოუწია ძალაუფლებაზე უარის თქმა, ხოლო 78 წელს იგი გარდაიცვალა.

სულად და მარიუსის მომხრეებს შორის ბრძოლები გაგრძელდა არა მარტო იტალიაში არამედ ესპანეთშიც, ამ დაპირისპირების ჩახშობა მოგვიანებით [[პომპეუსი|პომპეუსმა]] მოახერხა.

ძვ. წ. 70-ან წლებში სოციალური პრობლემები კიდევ უფრო გაიზარდა, 74 წელს მოხდა ისტორიაში ყველაზე კარგად ცნობილი მონების აჯანყება [[სპარტაკი|სპარტაკის]] მეთაურობით. ამ აჯანყების ჩახშობა რომაელებს ძალიან გაუჭირდათ, პომპეუსმაც ვერ მოახერხა სპარტაკის დამარცხება 70 წელს. აჯანყება ჩაახშეს მხოლოდ სპარტაკის დაღუპვის შემდეგ.



[[სურათი:Julius_caesar.jpg|thumb|left|გაიუს იულიუს კეისარი]]

==იულიუს კეისარი და პირველი ტრიუმვირატი==

ძვ წ. 70-ან წლებისთვის პოლიტიკურ ასპარეზზე გამოვიდა პოპულარების ახალი ლიდერი [[იულიუს კეისარი|გაიუს იულიუს კეისარი]], იგი მარიუსს ენათესავებოდა, ხოლო მისი მეუღლე ცინას ოჯახიდან იყო, ამგვარად კერისარი მარიუსის რეფორმების აქტიური მხარდამჭეი იყო. მისმა პოპულარობამ იმდენად იმატა რომ [[გნეუს პომპეუს მაგნუსი|გნეუს პომპეუსი]] მის მხარეს გადავიდა. 

ძვ. წ. 70 წელს პომპეუსი და [[მარკუს კრასუსი]] აირჩიეს კონსულებად. მათ დაუბრუნეს სახალხო ტრიბუნებს უწინდებური ძალაუფლება და აღადგინეს სულამდელი სასამართლოები. მიუხედავად თანაკონსულობისა კრასუსი და პომპეუსიერთმანეთის მტრები იყვნენ.

ამ დროს ხმელთაშუა ზღვაში პირატობა ძალიან მომძლავრებული იყო. ეს რომის ვაჭრობას ძალიან სერიოზულ პრობლემებს უქმნიდა. პომპეუსს მიენიჭა სპეციალური უფლებამოსილება რათა გაენადგურებინა პირატები. სამ თვეში იგი წარმატებით გაუმკლავდა ამ ამოცანას.

73 წელს მითრიდატე პონტოელთან მესამე ომი დაიწყო. იგი შეიჭრა რომაულ მცირე აზიაში, მგრამ ამ უკანასკნელებმა [[ლუციუს ლუკულუსი|ლუციუს ლუკულუსის]] მხედართმთავრობით განდევნეს მითრიდატე, შეიჭრნენ პონტოში და წაართვეს მას ტერიტორიები. მითრიდატე გაიქცა პონტოდან და თავი [[სასომხეთი|სასომხეთს]] შეაფარა. 69 წელს კი დაიწყო საომარი მოქმედებები სასომხეთის წინააღმდეგ, მაგრამ მითრიდატემ დაამარცხა ისინი. ამის შემდეგ პომპეუსის მეთაურობით რომის ჯარებმა დაამარცხეს მითრიდატე, რომელმაც ამჯერად თავი [[კოლხიდა|კოლხიდას]] შეაფარა. მალე იგი ისევ დაბრუნდა პონტოში, მაგრამ იქ მის წინააღმდეგ აჯანყდნენ და 63 წელს მითრიდატემ მოიკლა თავი.

[[სურათი:Pompeius.jpg|thumb|პომპეუს მაგნუსი]]
პომპეუსი კი მითრიდატეს დამარცხების შემდეგ გაემართა სირიასა და იერუსალიმისკენ, რომლებიც მან მოუერთა რომის იმპერიას. პომპეუსი იმპერიის აღმოსავლეთ ოლქებში სრული ძალაუფლებით სარგებლობდა, იგი თვითონ ნიშნავდა მეფეებს, არეგულირებდა ოლქებს შორის ურთიერთობებს და ა.შ. რომის შემოსავალიც საგრძნობლად გაიზარდა ამ ომების შემდეგ, პომპეუსი კი სახელმწიფოსი ყველაზე გავლენიანი პირი გახდა. 
როდესაც იგი დაბრუნდა რომში, ელოდნენ რომ იგი სულას პოლიტიკას გააგრძელებდა, მაგრამ მან არ სცადა ძალაუფლების ანალოგიური მეთოდით მოპოვება. 

ეს არ აწყობდათ გაძლიერებულ პოპულარებს, რომლის ლიდერებიც კეისარი და კრასუსი იყვნენ. ოპტიმალების ლიდერი ამ დროისთვის გარდა [[მარკუს ტულიუს ციცერონი]], მას დაუპირისპირდა [[ლუციუს სერგიუს კატილინა]], რომელიც ოდესღაც სულას მომხრე იყო, მაგრამ ახლა სახელმწიფო გადატრიალებას გეგმავდა მოსახლეობის უღარიფეს ფენაზე დაყრდნობით. ციცერონმა შეძლო ამ აჯანყების წინასწარ ჩახშობა, რის შემდეგაც კატილინა რომიდან გაიქცა. 

პომპეუსი ტრიუმფით დაბრუნდა რომში და აღმოსავლეთში გავლენის შესანარჩუნებლად სჭირდებოდა რომ სენატს დაემტკიცებინა მის მიერ იქ გატარებული ღონისძიებები, მაგრამ სენატს არ სურდა მისი გავლენის გაძლიერება. ამავე პერიოდში ესპანეთიდან დაბრუნდა კეისარი, რომელიც აპირებდა 59 წლის არჩევნებში კონსულობის მოპოვებას. ამრიგად , შეიქმნა არაფორმალური ალიანსის შექმნა, რომელიც ისტორიაში პირველი ტრიუმვიტარის სახელით შევიდა. კავშირის გასამყარებლად კეისარმა პომპეუსს საკუთარი ქალისვილი შერთო ცოლად.

[[სურათი:Gallia.jpg|thumb|left|კეისარის დროინდელი გალია]]
კონსულობის ვადის ამოწურვის შემდეგ ტრიუმვირებმა მოახერხეს შემდეგ ვადაზე თავისი ხალხი გაეყვანათ კონსულებად, ხოლო კეისარმა 5 წლით მიიღო [[გალია|გალიაში]] მმართველობა, ეს მას ჯარის შეკრების უფლებას აძლებდა. ახალ ადგილას კეისარმა დაიწყო რომის ძალაუფლების გამაგრება. ეს პერიოდი ისტორიაში [[გალური ომები|გალური ომების]] სახელწოდებით არის ცნობილი. რომში დაძაბულობა მაინც გრძელდებოდა. 56 წელს ტრიუმვირები შეიკრიბნენ ქალაქ ლუკაში, აქ მოილაპარაკეს რომ კრასუსი და პომპეუსი ისევ უნდა გამხდარიყვნენ, რის შემდეგაც პომპეუსს უნდა მიეღო მმართველობა ესპანეთსა და აფრიკაში, მას ლეგატების მეშვეობით უნდა ემართა, თვითონ კი რომში დარჩენილიყო, ხოლო კრასუსს უნდა მიეღო აღმოსავლეთი და [[პართიის იმპერია|პართიის]] წინააღმდეგ ომისთვის დაეწყო მზარება.

კეისარის უფლებამოსილება გალიაში კიდევ 5 წლით გაუგრძელდა. მან გალია რომის პროვინციათ გამოაცხადა, გერმანული ტომები [[რეინი|რეინს]] იქეთ გაყარადა გაილაშქრა [[ბრიტანეთი|ბრიტანეთისკენ]].

===სამოქალაქო ომი===

54 წელს გარდაიცვალა კეისარის შვილი, პომპეუსის მეუღლე იულია, რამაც კეისარსა და პომპეუსს შორის კავშირის დარღვევა გამოიწვია. ტრიუმვირატი 53 წელს დაიშალა. პართიელებთან ომში დაიღუპა კრასუსი. პომპეუსი არ იყო კეისარის პოპუარობის ზრდით კმაყოფილი და 52 წელს გადავიდა ოპტიმალების მხარეს. იგი აირჩიეს კონსულად და პირველად ისტორიაში იგი გახდა კონსული კოლეგის გარეშე - პრაქტიკულად დიქტატორი. მან დაიწყო კეისარის მომხრეების წინააღმდეგ რეპრესიები დაიწყო. გალიის დამარცხების შემდეგ კეისარმა გადაწყვიტა 49 წელს კონსულობის არჩევნებში მიეღო მონაწილეობა, მაგრამ პომპეუსმა გამოსცა კანონი, რომლის მიხედვითაც კეისარს ლეგიონების დათხოვნამდე არ შეეძლო არჩევნებში მონაწილეობის მიღება. ამავე დროს კეოსართან დახმარების სათხოვნელად სახალხო ტრიბუნები მივიდნენ, ამან კეისარს პომპეუსთან ომის დაწყების საბაბი მისცა.

[[ძვ. წ. 49]] წლის [[10 იანვარი|10 იანვარს]] კეისარმა გადმოლახა მდინარე [[რუბიკონი]] (რომელიც იტალიას და გალიას ჰყოფდა) და განაცხადა '''"alea iacta est"''' - '''"წილი ნაყარია"'''. სამოქალაქო ომი დაიწყო.

კეისარს მხრს მისი ვეტერანები, რომაული პლებსი, არისტოკრატიის ნაწილი და [[მხედრები]]. პომპეუსს კი მხოლოდ სენატი და მდიდარი მიწათმფლობელები. ძალების ამ განლაგების პირობებში პომპეუსს არ შეეძლო ჯარის შეკრება, რომელიც კეისარს აღუდგებოდა, ამიტომ იგი ეპიროსში და მაკედონიაში წავიდა. კეისარმა იტალია უბრძოლველად დაიკავა, რის შემდეგაც მან არ დაიწყო რეპრესიები და ღიათ დაგმო სულას ტერორისტული რეჟიმი, რითაც მდიდარი მიწათმფლობელების მხარდაჭერა მოიპოვა.

პირველ რიგში კეისარმა დაამარცხა პომპეუსის მომხრეები ესპანეთში, შემდეგ მან გადასხვა ჯარები ეპიროსში, სადაც ბევრმა ქალაქმა მას დაუჭირა მხარი. გადამწყვეტი ბრძოლა შედგა ქალაქ [[თარსალუსის ბრძოლა|თარსალუსთან]], [[9 აგვისტო|9 აგვისტოს]], რომელშიც კეისარმა სასტიკად დაამარცხა პომპეუსი. ეს უკანასკნელი გაიქცა ეგვიპტეში, სადაც იგი მოკლეს.

კეისარი თავისი ლაშქრით გაემართა ეგვიპტისკენ, სადაც მძიმე ბრძოლის შედეგად დაამარცხა მცირეწლოვანი [[პტოლომეუს XIII|პტოლომეუსი]] და ტახტზე მისი და [[კლეოპატრა]] აიყვანა. მოგვიანებით კლეოპატრამ მისგან შვილი გააჩინა, რომელსაც პტოლომეუს კეისარი დაარქვა. ამის შემდეგ იგი მცირე აზიისკენ გაემართა, სადაც 47 წელს სწრაფად დაამარცხა მითრიდატეს ვაჟი [[ფარნაკუსუს II]]. ამ დროიდან დამკვიდრდა მისი ცნობილი ფრაზა '''"veni, vidi, vici"''' - '''"მიველ,ვნახე,დავამარცხე"'''.

დასავლეთ აფრიკაში ჯერ კიდევ იყვნენ პომპეუსის მხარდამჭერები, მისი მოკავშირე, ნუმიდიის მეფე იუბა. ქალაქ [[თაფსუსის ბრძოლა|თაფსუსთან ბრძოლისას]] პომპეუსის მომხრეები საბოლოოდ დამარცხდნენ იუბამ და [[კატონი|კატონმა]] თავი მოიკლეს, რის შემდეგაც ნუმიდია რომის პროვინციათ გამოცხადდა.

სამოქალაქო ომი დასრულდა პომპეუსის შვილების ესპანეთში აჯანყების ჩახშობით. 45 წელს [[მუნდასთან ბრძოლ|მუნდასთან ბრძოლისას]] კეისარმა გაიმარჯვა. გნეუს პომპეუს უმცროსი ბრძოლაში დაიღუპა, ხოლო მისმა ძმამ სექსტუსმა დროებით შეწყვიტა ბრძოლა.

===კეისარის დიქტატურა და მკვლელობა===

ერთპიროვნული მმართველობის მიღების შემდეგ კეისარმა უხეშად და უპრეცენდენტოდ დაარღვია რესპუბლიკური ტრადიციები, 45 წელს მან საკუთარი თავს 10 წლიანი დიქტატურა და ცენზორის ძალაუფლება მიანიჭა.

კეისარის დიქტატურის დროს მოხდა პროვინციების მმართველობის სისტემის შეცვლა და ფართო კოლონიზაცია. მან უხვად დაურიგა პროვინციებში თავის მომხრეებს რომაული და ლათინური მოქალაქეობა. მან გაზარდა სენატორთა რაოდენობა 900-მდე და შექმნა ახალი მაგისტრატურები. კეისარს '''Pater Patriae''' (ქვეყნის მამა) უწოდეს. კეისარმა საგრძნობლად შეზღუდა სენატის პოლიტიკური ძალაუფლება, რითაც მათი უკმაყოფილება გამოიწვია. მან პართიის წინააღმდეგ ლაშქრობის მზადება დაიწყო, რაც წარმატების შემთხვევაში მის პოპულარობას და გავლენას კიდევ უფრო გაზრდიდა. სდენატორებს ესინოდათ რომ კეისარი მათ აიძულებს მის მეფედ აღიარებას. კეისარმა ასევე მოახდინა კალენდრის რეფორმა მთვარის კალენდარი მზის კალენდრით შეცვალა, რომლსაც [[იულიანური კალენდარი]] ეწოდა და მხოლოდ XVI საუკუნეში შეიცვალა [[გრეგორიანული კალენდარი|გრეგორიანული კალენდრით]], ხოლო [[მარლთმადიდებლური ეკლესია]] მას აქამდე იყენებს.

უკმაყოფილო სენატორების 60 კაციანი ჯგუფი გაერთიანდა [[გაიუს კასიუსი|გაიუს კასიუს ლონგინუსის]] და [[მარკუს იუნიუს ბრუტუსი|მარკუს იუნიუს ბრუტუსის]] გარშემო. მათ მოაწყეს შეთქმულება რესპუბლიკის გადასარჩენად, რომელიც [[ძვ. წ. 44]] წლის [[15 მარტი|15 მარტს]] სენატში კეისარის მკვლელობით დასრულდა.

[[სურათი:Marcanty.JPG|thumb|მარკუს ანტონიუსი]]

==მეორე ტრიუმვირატი - ოქტავიანი==
კეისარის სიკვდილის შემდეგ კონსული [[მარკუს ანტონიუსი]] გამოვიდა სენატის წინაშე და განუმარტა, რომ კეისარის ტირანად ცნობა გამოიწვევს მისი ყველა განკარგულების გაუქმებას, რაც სახელმწიფოსთვის მძიმე შედეგებს იქონიებს, ციცერონმა კი შესთავაზა სენატს კომპრომისული გადაწყვეტილა - კეისარი ტირანად არ გამოეცხადებინათ, მაგრამ არც მისი მკვლელები დაესაჯათ, მიუხედავად ამ გადაწყვეტილებისა, კასიუსს და ბრუტუსს საბერძნეთში მოუწიათ გაქცევა, რადგან რომაელებმა კეისარის დაკრძალვის შემდეგ შეთქმულთა სახლების რბევა დაიწყეს.

ანტონიუსი კეისარის პრინციპებზე დაყრდნობით უფრო და უფრო მეტ ძალაუფლებას იკრეფდა, რითიც რესპუბლიკელების უკმაყოფილება გამოიწვია, ამავდროულად მას კეისარის მომხრეებიც განუდგნენ, ისინი ანტონიუსს კეისარის მკვლელებთან თანამშრომლობაში დებდნენ ბრალს. მათი ახალი ლიდერი გახდა კეისარის დის შვილიშვილი 19 წლის [[ოქტავიან ავგუსტუსი|ოქტავიანე]], რომელსაც ასევე ციცერონი აქტიურად უჭერდა მხარს.

თავიდან ანტონიუსსა და ოქტავიანეს შორის უთანხმოება იყო, ანტონიუსი გალიაში წავიდა და [[მარკუს ამელიუს ლეპიდი|მარკუს ამელიუს ლეპიდთან]] ერთად ოქტავიანის წინააღმდეგ ჯარების შეკრება დაიწყო. 43 წელს ოქტავიანმა დაამარცხა ანტონიუსი, მაგრამ ამის შემდეგ სენატორებმა სცადეს ოქტავიანის გვერდის ავლით უწინდელი ძალაუფლების აღდგენა. ამ მიზეზების გამო მან გაწყვიტა სენატთან და ოპტიმალებთან კავშირი და იმავე წლის ოქტომბერში, ქალაქ ბონინში შეხვდა ანტონიუსს და ლიპიდს, სადაც მათ ხელშეკრულება დადეს. ეს კავშირი ისტორიაში მეორე ტრიუმვირატის სახელით შევიდა.

[[სურათი:Augustus.jpg|thumb|left|ოქტავიან ავგუსტუსი, ბრინჯაოს ქანდაკება ათენის არქეოლოგიის მუზეუმიდან]]
ტრიუმვირებმა გაიყვეს დასავლეთ პროვინციები და განიძრახეს კასიუსის და ბრუტუსის წინააღმდეგ ომის დაწყება. რომში დაბრუნების თანავე მათ დაიმტკიცეს აღებული უფლებამოსილებები და გამოაცხადეს [[პროსკრიპცია|პროსკრიპციები]]. პროსკრიპციულ სიებში პირველი ადგილი ციცერონმა დაიკავა, ამ სიებში ასევე შევიდნენ კეისარის მოწინააღმდეგეები და ტრიუმვირების მტრები.

ანტონიუსის ჯარი რესპუბლიკელების არმიას, რომელსაც სათავეში ბრუტუსი და კასიუსი უფდგნენ, მაკედონიის ქალაქ [[ფილიპიის ბრძოლა|ფილიპიასთან]] შეხვდა. [[ძვ. წ. 42]] წლის [[23 ოქტომბერი|23 ოქტომბერს]] რესპუბლიკელები დამარცხდნენ და ბრუტუსმა და კასიუსმა თავი მოიკლეს. 


ამ გამარჯვების შემდეგ ტრიუმვირებმა თავიდან გაიყვეს პროვინციები, ლიპიდი წავიდა აფრიკაში და მალევე ჩამოშორდა პოლიტიკას, ოქტავიანე დაბრუნდა რომში, ხოლო ანტონიუსი წავიდა აღმოსავლეთისკენ. კილიკიაში იგი კლეოპატრას შეხვდა, რომელსაც სურდა რომის ახალ მმართველობასთანაც გაეგრძელებინა ის ურთიერთობა რაც კეისართან ჰქონდა, თან ანტონიუსის დახმარებით გაეფართოვებინა ეგვიპტე.

ძვ. წ. 40 წელს ანტონიუსმა და ოქტავიანმა ქალაქ ბრუნდისიუმში დადეს ახალი ხელშეკრულება, რომლის გასამყარებლად ანტომიუსმა ოქტაიან და მოიყვანა ცოლად. ოქტავიანმა კი არისტოკრატიასთან დასაახლოვებლად მოიყვანა სახელგანთქმული არისტოკრატის ლივიუს დრუზუსის შვილი და არანაკლებ წარჩინებული არისტოკრატის კლავდიუს ნერონის ყოფილი ცოლი ლივია. იგი ხალხს დაპირდა რომ ანტონიუსის აღმოსავლეთიდან დაბრუნებისას ისინი გადადგებოდნენ თანამდებობებიდან და აღადგენდნენ რესპუბლიკას.

ანტონიუსი ამ დროს პართიელებთან ომით იყო დაკავებული, რომელიც მან სამარცხვინოთ წააგო და წავიდა ევგიპტეში, სადაც, მიუხედავად იმისა, რომ  უკვე ჰყავდა ცოლი, კლეოპატრაზე იქორწინა და აღმოსავლეთ პროვინციები მის შვილებს უძღვნა. მისმა განქორწინებამ ოქტავიასთან და ანდერძის გამოქვეყნებამ, რომლითაც იგი ითხოვდა მის ალექსანდრიაში დაკრძალვას, რომში დიდი უკმაყოფილება გამოიწვია და გააქარწყლა რომში მისი პოპულარობა. ანტონიუსსა და ოქტავიანს შორის კავშირი შეწყდა. 

ოქტავიანე ფლოტით გაემართა ანტონიუსთან საომრად და ამ ომის პირველივე საზღვაო ბრძოლამ [[ძვ. წ. 31]] წლის [[2 სექტემბერი|2 სექტემბერს]] [[აქტიუმის ბრძოლა|აქტიუმის კუნძულებთან]] განაპირობა ომის ბედი. ანტონიუსის და კლეოპატრას ფლოტი მთლიანად განადგურდა. 30 წლის ზაფხულში ანტონიუსმა და კლეოპატრამ თავი მოიკლეს . ოქტავიანემ ეგვიპტე შეუერთა რომის იმპერიას. ამით სამოქალაქო ომები დასრულდა.

==რესპუბლიკის დასასრული - იმპერიად გარდაქმნა==

სამოქალაქო ომების დასრულების შემდეგ რომში უკვე აღარავინ აღარ დარჩა ვინც ოქტავიანს აღუდგებოდა. მან კი როგორც კეისარის შვილობილმა მოიპოვა აბსოლუტური ძალაუფლება. რესპუბლიკური მართვის ინსტიტუტები არ მოშლილა, მაგრამ მათ უკვე აღარ ჰქონდათ უწინდებური მნიშვნელობა. ოქტავიანმა "გაფილტრა" სენატი და შეავსო იგი თავისი მომხრეებით. რომაელები კი ძალიან გადაიღალნენ გაუთავებელი სამოქალაქო ომები და ამიტომ წყნარად აღიქვეს ფაქტი რომ ძალაუფლება მხოლოდ ერთი ადამიანის ხელში იყო კონცენტრირებული. ძვ. წ. 27 წელს სენატმა მას უბოძა ავგუსტუსის წოდება, რაც ლათინურად პატივცემულს ნიშნავს. ოქტავიანმა სიფრთხილის გამო არ აიღო მეფის ტიტული, არამედ არჩია პირველი მოქალაქე ''princeps'' და იმპერატორი, ამ უკანასკნელი ტიტულით რომაელი ჯარისკაცები გამარჯვებულ მხედართმთავრებს აჯილდოვებდნენ.

ასე დაიბადა რომის იმპერია რესპუბლიკის ნაცვლად. როდესაც იქტავიანმა [[ტიბერიუსი]] გამოაცხადა თავის მემკვიდრეთ, ყველამ გააცნობიერა რომ რესპუბლიკის აღდგენის იმედი აღარ უნდა ჰქონოდათ. 

რესპუბლიკის ეპოქის დამთავრების მიზეზები ის იყო რომ რომის რესპუბლიკის სახელმწიფო აპარატი კარგად იყო მორგებული მხოლოდ ქალაქ სახელმწიფოზე, მაგრამ ძვ. წ. III-II საუკუნეებში სახელმწიფო იმდენად გაიზარდა და ამ ნიადაგზე მდგომარეობა იმდენად შეიცვალა რომ საჭრო გახდა სეროიზული გარდაქმნები და ახალი, უფრო ძლიერი ცენტრალიზებული ხელმძღვანელობა.

რესპუბლიკის პირობებში კი სრული ძალაუფლება არავის ხელში არ იყო. რეფორმების გატარების პირველი მცდელობები ძმები გრაკჰების მიერ კი ტრაგიკულად დასრულდა. მათი მკვლელობის შემდეგ სახალხო კრებებზე და კენჭისყრებზე ძალადობა ჩოულებრივი მოვლენა გახდა. მარიუსის სამხედრო რეფორმის შემდეგ კი შეიცვა რომაული ლეგიონების მნიშვნელობაც. მარიუსის და სულას დაპირისპირებამ კარგად აჩვენა რომ ლეგიონებზე დაყრდნობით მხედართმთავარს შეუძლია სრული ძალაუფლების ხელში ჩაგდება და იგი ფაქტიურად სენატზე მაღლა იდგა. ამას მოყვა სამოქალაქო ომების მთელი სერია, ჯერ მარიუსის და სულას დაპირისპირება, რომლის დროსაც ხან ერთის ხან მეორეს მომხრეების წინააღმდეგ ტარდებოდა რეპრესიები, კეისარსა და პომპეუსს შორის ომი, შემდეგ ოქტავიანსა და კეისარის მკვლელებ რესპუბლიკელებს შორის და ბოლოს ოქტავიანსა და ანტონიუსს შორის.

სამხედრო უპირატესობის მქონე პოლიტიკოსის ძალაუფლება კარგად გამოჩნდა კეისარის დიქტატის პერიოდშიც, მაგრამ მაშინ ჯერ კიდევ საკმაოდ იყვნენ ძველი რესპუბლიკური ტრადიციების მომხრეები. როდესაც ანტონიუსმა კეისარს მეფობა შესთავაზა და მან უარი თქვა, რომაელები ამას სიხარულით შეეგებნენ. მაგრამ კეისარის მკვლელობის და მთელი რიგი სამოქალაქო შემდეგ, რომლებმაც რომაელი ხალხი ძალიან გამოფიტა, საზოგადოება უფრო მშვიდად შეეგება იმ აზრს რომელიც სულ 30 წლის წინ მათთვის რთულად მისაღები იყო - ძალაუფლების კონცენტრაცია მოხდა ერთი ადამიანის ხელში.

მიუხედავად ამისა ოფიციალურად არც ოქტავიანი და არც მისი მემკვიდრეები არ აუქმებდნენ რესპუბლიკრ მაგისტრატურებს და არც საკუთარ თავს უწოდებდნენ მეფეებს. იმ დროინდელი გამოთქმით, იმპერატორები მართავდნენ სენატთან და ხალხთან თანხმობაში.

ასე დასრულდა რომის ისტორიის ერთი ეტაპი და დაიწყო იმპერიის ეპოქა.


==რესპუბლიკის ხანის რომაული კულტურა==
[[სურათი:Foro Romano.jpg|thumb|350px|რომის ფორუმი, ქალაქის საზოგადოებრივი ცხოვრების ცენტრი დღეს]]

ელინისტური ქალაქ სახელმწიფოების დაპყრობის შემდეგ მოხდა ბერძნული ენის და ელინისტული კულტურის რომში აქტიურად შემოჭრა. ბერძნული ფილოსოფიური მიმდინარეობების პოპულარიზაციას ხელი ციცეერონმა შეუწყო, მთელ რიგ ნაწარმოებებში მან მისაწვდომად ახლა სხვადასხვა მიმდინარეობების საფუძვლები და შეიმუშაფა ლათინური ტერმინოლოგია.

რომაელებმა ბერძნებისგან და ეგვიპტელებისგან გადმოიღეს მეცნიერების მიღწევები მედიცინაში, ასტრონომიასა და მათემატიკაში, ამასთან მეცნიერება რომშიც ვითარდებოდა, [[მარკუს ტერენციუს ვარონუსი|მარკუს ტერენციუს ვარონუსმა]] შეადგინა მეცნიერებათა ენციკლოპედია, ჩაატარა კვლევები რომაული რელიგიის, ყოფა-ცხოვრების და ლათინური ენის შესახებ.

რიტორიკის ხელოვნებამაც ფართო გავრცელება ჰპოვა რომში. ამ ხელოვნების ერთერთი ყველაზე ცნობილი მიმდევარი იყო ციცერონი.

რომაულ ლიტერარურაში თავისი წვლილი მიუძღვის კეისარსაც. მისი "ჩანაწერები გალებთან ომის შესახებ" ძალიან პოპულარული იყო და დიდი მოწონება დაიმსახურვა მისმა ლაკონურმა სტილმა და ძლიერმა შთამბეჭდაობამ. ამავე დროს წარმოიქმნა ლათინური ლირიკული პოეზია. პირველ რომაულ პოეტად ითვლება [[ლივიუს ანდრონიკუსი]], მან ლათინურად თარგმნა "[[ოდისეა]]". პუნიკური ომების პერიოდში სახელი გაითქვეს [[გნეუს ნევიუსი|გნეუს ნევიუსმა]] თავისი ეპიკური ნაწარმოებით პირველ პუნიკურ ომზე და [[ენიუსი|ენიუსმა]], რომელიც მეორე პუნიკური ომის შესახებ წერდა. მისი ყველაზე ცნობილი ნაწარმოებია "ანალები". 

დიდი პოპულარობით სარგებლობდა რომში კომედიის ჟანრიც. უკვე III საუკუნეში იყო ამ ჟანრის ერთერთი ყველაზე ცნობილი წარმომადგენელი [[ტიტუს მაციუს პლავტუსი]]. ამ ჟანრის კიდევ ერთი სახელგანთქმული წარმომადგენელი იყო [[პუბლიუს ტერენციუსი]]. 

სრულიად ახალი რომაული ჟანრის - სატირის დამფუძნებელი იყო [[გაიუს ლუცილიუსი]]. 

ლირიკული პოეზია ჩაისახა I საუკუნეში, ამ ჟანრის ყველაზე პოპულარული წარმომადგენელი იყო [[კატულუსი]].

ისტორიკოსმა სალუსტიუსმა აღწერა იუგურტასთან ომი და კატილინას შეთქმულება. იგი მარიუსის დიდი მომხრე იყო.

ცირკის წარმოდგენები და გლადიატორების თამაშები რომში უდიდესი პოპულარობით სარგებლობდნენ. პირველად გლადიატორთა თამაშები მოეწყო [[ძვ. წ. 254]] წელს. თამაშებს აწყობდნენ პოლიტიკური მოღვაწეები, რითაც იხვეჭდნენ ხალხის სიყვარულს და პოპულარობას. ამის გარდა პოპულარული იყო ფარსები და პანტომიმები.

არქიტექტურამ და სახვითმა ხელოვნებამაც განვითარების მნიშვნელოვანი ეტაპი გაიარა. II საუკუნიდან ქალაქებში დაიწყო ისეთი მონუმენტალური და დეკორატიული მშენებლობა, როგორიცაა ტრიუმფალური თაღები. 

რესპუბლიკის ეპოქის მიწურულს მოხდა რომის გალამაზება, ფორუმის მორთვა. ამ დროისთვის რომი უკვე მრავალეროვანი მეგალოპისი გახდა, სადაც სხვადასხვა პროვინციებიდან ჩამოსულები სახლდებოდნენ, მათაც ქალაქს თავისებული იერი შესძინეს.

==ასევე იხილეთ==

* [[რომის სენატი]]

==ლიტერატურა==

* [[პლუტარქე]]  პარალელური ბიოგრაფიები
* [[გაიუს ტრანკვილიუს სვეტონიუსი]] 12 კეისარის ცხოვრება.
* ლევან სანიკიძე, კეისარიადა (1989 თბილისის უნივერსიტეტის გამომცემლობა)
* ძველი რომის ისტორია - მინსკი

==რესურსები ინტერნეტში== 
* http://ancientrome.ru
* http://itsa.ucsf.edu/~snlrc/encyclopaedia_romana/index.html
* http://www.roman-empire.net
* http://www.blackmask.com/thatway/books140c/gracchidex.htm
* http://www.thelatinlibrary.com/ ბიბლიოთეკა ლათინურ ენაზე
* http://ancientrome.ru/antlitr/cicero/index.htm ციცერონის ნაწარმოებები

{{რომი}}

[[კატეგორია:ძველი რომი]]

[[bs:Rimska Republika]]
[[da:Romerske republik]]
[[de:Römische Republik]]
[[en:Roman Republic]]
[[eo:Romia Respubliko]]
[[el:Ρωμαϊκή Δημοκρατία]]
[[es:Roma (República)]]
[[fr:République romaine]]
[[gl:República Romana]]
[[he:הרפובליקה הרומית]]
[[hr:Rimska Republika]]
[[it:Repubblica Romana]]
[[ja:&#12525;&#12540;&#12510;&#20849;&#21644;&#22269;]]
[[hu:Római Köztársaság]]
[[nl:Romeinse Republiek]]
[[no:Den romerske republikk]]{{Link FA|no}}
[[pl:Republika rzymska]]
[[pt:República Romana]]
[[ro:Republica Romană]]
[[sl:Rimska republika]]
[[sh:Rimska Republika]]
[[sk:Rímska republika]]
[[zh:&#32599;&#39532;&#20849;&#21644;&#22269;]]
