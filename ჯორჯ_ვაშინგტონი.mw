[[სურათი:George-Washington.jpg|thumb|150px|ჯორჯ ვაშინგტონი]]
'''ვაშინგტონი, ჯორჯ'''  ''([[ინგლისური ენა|ინგლ.]] George Washington)'' (* [[22 თებერვალი]] [[1732]], [[ვესმორლენდ ქაუნტი]], [[აშშ]]; † [[14 დეკემბერი]] [[1799]], [[მაუნთ ვერნონი]], [[აშშ]]) - ამერიკის შეერთებული შტატების პირველი [[აშშ-ის პრეზიდენტები|პრეზიდენტი]] [[1789]]-[[1797]] წლებში.


==ბიოგრაფია==
დაიბადა ბრიტანელი წარმოშობის მდიდარ ოჯახში, ვირჯინიის პროვინციაში. ვაშინგტონი მუშაობდა თავისი ნახევარ-ძმის პლანტაციაში, მაუნთ ვერნონში, რომელიც შემდგომ მემკვიდრეობით მიიღო.

ოფიცერმა ჯორჯ ვაშინგტონმა ყურადღება პირველად [[ფრანგებისა და ინდიელების 1754-1763 წლების ომი|ფრანგებისა და ინდიელების ომში]] ([[1754]]-[[1763]] ) მიიქცია. გარკვეული დროის შემდეგ მან დასტოვა თავის პოსტი, რათა ექორწინა [[დენბრიჯი, მართა|მართა დენბრიჯ პარკ-ქასთისზე]],  მდიდარ, ორ შვილიან ქვრივზე. იგი არჩეულ იქნა [[მოქალაქეთა პალატა|მოქალაქეთა პალატაში]] და [[ამერიკის რევოლუცია|ამერიკის რევოლუციის]] დასაწყისითანავე მისი ლიდერი გახდა, იგი ესწრებოდა [[კონტინენტალური კონგრესი|კონტინენტალური კონგრესის]] ორივე მოწვევას. ამერიკის რევოლუციის დროს ([[1775]]–[[1783|83]]) ვაშინგტონი დანიშნულ იქნა [[კონტინენტალური არმია|კონტინენტალური არმიის]] [[მთავარსარდალი|მთავარსარდლად]], მისი მეთაურობით კონტინენტალურმა არმიამ ბრიტანელებზე გაიმარჯვა.

ჯორჯ ვაშინგტონი, [[1789]] წელს, მას შემდეგ რაც[[ ამერიკის შეერთებული შტატების კონსტიტუცია]] იქნა მიღებული, არჩეულ იქნა ამერიკის შეერთებული შტატების პირველ პრეზიდენტად. მისი ორ ვადიანი პრეზიდენტობის დროს დაარსებული იქნა ძირითად ინსტიტუტები და სტრუქტურები რომლებიც დღემდე მოქმედებენ. [[1797]] წელს მეორე საპრეზიდენტო ვადის გასვლის შემდეგ ჯორჯ ვაშინგტონი დაბრუნდა მაუნთ ვერნონში სადაც სიცოცხლის უკანასკნელი დღეები გაატარა.


==ადრეული წლები==

გრიგორიანული კალენდრის მიხედვით, ჯორჯ ვაშინგტონი დაიბადა ვესმორლენდ ქაუნთიში, [[ვირჯინიის შტატი|ვირჯინია]],  [[1732]] წლის [[22 თებერვალი|22 თებერვალს]]. 

მისი მშობლები იყვნენ აუგუსტინ ვაშინგტონი ([[1693]]–[[1743]]) და მერი ბელი ([[1708–1789]]). ბავშვობის უმეტესობა ჯორჯმა გაატარა [[ფრედერიკსბურგი|ფრედერიკსბურგთან]] მდებარე ფერმაში ''([[Farry Farm]])'', ის ხშირად სტუმრობდა თავის ბიძაშვილებს [[ქინგ ჯორჯ ქაუნთი|ქინგ ჯორჯ ქაუნთიში]]. 1752 წლის  4 თებერვალს ჯორჯ ვაშინგტონი  მიღებულ იქნა მასონთა ლოჟაში. იმვე წელს მან მემკვიდრეობთ მიირო მაუნთ ვერნონში მდებარე პლანტაცია. 



==ფრანგებისა და ინდიელების ომი და შემდგომი პერიოდი==

[[სურათი:Washington_1772.jpg|left|thumb|200px|ჯორჯ ვაშინგტონი – ავტ. ჩარლზ უილსონ პილი, 1772 წ.]]
[[1752]] წელს საფრანგეთმა დაიწყო [[ოჰაიაო|ოჰაიოს]] ოლქის ოკუპაცია, ამ რეგიონზე ვირჯინიაც აცხადებდა პრეტენზიას.  [[1753]] წელს ვაშინგტონმა, ფრანგებს გადასცა ვირჯინიის მმართველის [[დინვიდი, რობერტ|რობერტ დინვიდის]] ულტიმატუმი, რომლებიც ფრანგებმა უარჰყვეს და ტერიტორიის დატოვებაზე უარი განაცხადეს. [[1754]] წელს, ვიცე პოლკოვნიკი ჯორჯ ვაშინგტონი გაუძღვა ვირჯინიის პირველ პოლკს ოჰაიოს ოლქისაკენ. იგი თავს დაესხა ფრანგების და კანადელების მზვერავთა ჯგუფს და ყველა დახოცა, მათ შორის მათი მეთაურიც ენსინ ჯამონვილი.  ვაშინგტონმა ააგო [[ფორტი ნესესითი|ფორტ ნესესითი]], რომელიც შემდეგში დანებდა ფრანგებისა და ამერიკელი ინდიელების მრავალრსიცხოვან არმიას. ვაშინგტონმა ხელი მოაწერა დოკუმენტზე სადაც ეწერა რომ მან მოკლა ჯამონვილი (დოკუმენტი ფრანგულ ენაზე იყო დაწერილი და ჯორჯ ვაშინგტონმა ის ვერ წიკითხა).  „ჯამონვილის საქმე“ გახდა საერთაშორის სკანდალის საფუძველი და გააღვივა ფრანგებისა და ინდიელების ომი.

ფრანგებმა ვაშინგტონი გაანთავისუფლეს და პირობა ჩამოართვეს რომ ერთი წლის განმავლობაში ის ოჰაიოში აღარ დაბრუნდებოდა.  [[1755]] წელს, ვაშინგტონი ბრიტანულ არმიას ახლდა ბრადოკის ლაშქრობაზე, ლაშქრობა კატასტროფული შედეგებით დასრულდა მონონგაჰელას ბრძოლით. ჯორჯ ვაშნგტონი რომელიც ამ კამპანიის დროს თავგანწირვით იბრძოდა, ვირჯინიის გმირად აღიარეს და იგი ვირჯინიის პირველ პოლკს კიდე რამოდენიმე წელი მეთაურობდა. [[1758]] წელს მან მონაწილეობა მიიღო ფორბსის ლაშქრობაში რომელიც წარმატებით დასრულდა და ფრანგები [[ფორტი დუკენი|ფორტ დუკენიდან]] გაძევებულნი იქნენ. 

მისი თავდადებისა და მიღწევების მიუხედავად ჯორჯ ვაშინგტონი არ დააწინაურეს, ამიტომ იგი [[1759]] წელს გადადგა და ცოლად შეირთო მართა დენბრიჯი, ორ შვილიანი მდიდარი ქვრივი. ვაშინგტონმა იშვილა ორივე ბავშვი, მას საკუთარი შვილი არ ყოლია. ახალდაქორწინებულები საცხოვრებლად გადავიდნენ მაუნთ ვერნონში.  ვაშინგტონი გახდა მოქალაქეთა პალატის წევრი.

[[1774]] წლისთვის ჯორჯ ვაშინგტონი კოლონიაში ერთ–ერთი უმდიდრესი ადამიანთაგანი იყო. ამავე წელს ის გაგზავნილ იქნა ვირჯინიის დელეგატად პირველ კონტინენტალურ კონგრესზე. კოლონიებსა და ბრიტანეთს შორის ურთიეთობა სულ უფრო და უფრო იძაბებოდა, და [[1775]] წელს ჯორჯ ვაშინგტონი მეორე კონტინეტალურ კონგრესზე სამხედრო ფორმაში გამოცხადდა.


==ამერიკის რევოლუცია==
[[სურათი:Washington_Delaware.png|thumb|275px|ვაშინგტონი გადადის დელავერზე – ავტ. ემანუელ ლეუცე, 1815 წ. , მეტორპოლიტენ მუზეუმი.]]
[[1775]] წლის [[15 ივნისი|15 ივნისს]], კონტინენტალურმა კონგრესმა, ჯორჯ ვაშინგტონი საიდუმლოდ დაამტკიცა ახალ ჩამოყალიბებული კონტინენტალური არმიის მთავარსარდლად (ინგლ. commander in chief). ინიციატივა მისი დანიშვნის შესახებ წამოაყენა მასაჩუსეცის შტატის დელეგატმა [[ადამსი, ჯონ|ჯონ ადამსმა]]. ვაშინგტონი არმიის ხელმძღვანელობას [[3 ივლისი|3 ივლისიდან]] შეუდგა. 

[[1776]] წლის [[17 მარტი|17 მარტს]] ვაშინგტონმა წარმატებით გააძევა ბრიტანული არმია [[ბოსტონი|ბოსტონიდან]], მას ამაში დორჩესტერის მაღლობზე განთავსებული არტილერია დაეხმარა. ბრიტანულმა არიმიამ, რომელსაც ხელმძღვანელობდა გენერალი [[ჰოუი, უილიამ|უილიამ ჰოუი]], ჰალიფაქსისკენ ([[კანადა]]) გადაინაცვლა, ხოლო ვაშინგტონის არმია ქალაქ [[ნიუ-იორკი|ნიუ-იორკში]] დაბანაკდა. [[22 აგვისტო|22 აგვისტოს]] ვაშინგტონმა დათმო ლონგ აილენდის ბრძოლა, თუმცა თავისი ჯარის უდიდესი ნაწილის გადარჩენა მოახერხა, რამოდენიმე მომდევნო ბრძოლის შედეგად ვაშინგტონმა [[ნიუ-ჯერსი|ნიუ-ჯერსისკენ]] დაიხია და ეჭვქვეშ დადგა რევოლუციის ბედი. 

[[სურათი:GW-painting1.jpg|thumb|left|200px|ჯორჯ ვაშინგტონი – ავტ. ჯონ თრამბალი, ლონდონი, 1780 წ.]]
[[1776]] წლის [[25 დეკემბერი|25 დეკემბრის]] ღამეს, ვაშინგტონის არმიამ გადაკვეთა მდინარე დელავერი, რათა შეეტია გერმანელთათვის ტრენტონში (ნიუ ჯერსი). ამ შეტევას მოჰყვა, გენერალ [[კორნუოლესი, ჩარლზ|ჩარლზ კორნუოლესის]] ჯარებზე თავდასხმა, [[1777]] წლის [[2 იანვარი|2 იანვარს]]. 

ამავე წელს, გენერალი ჰოუი შეტევაზე გადავიდა და დაამარცხა რა ვაშინგტონის ჯარები [[ბრანდიუანის ბრძოლა|ბრანდიუაინის ბრძოლაში]] [[11 სექტემბერი|11 სექტემბერს]] აიღო კოლონიების მთავარი ქალაქი [[ფილადელფია]]. ამერიკელების საპასუხო შეტევა, გერმანთაუნის ბრძოლა კრახით დასრულდა, ვაშინგტონი იძულებული იყო ველი ფორჯში დაბანაკებულიყო, სადაც მის ჯარისკაცებს გაუკეთეს ვაქცინა ყვავილის საწინააღმდეგოდ.

[[1777]] წელს გენერალ [[გეითსი, ჰორაციო|ჰორაციო გეითსმა]] და გენერალ [[არნოლდი, ბენედიქტ|ბენედიქტ არნოლდმა]], გაიმარჯვეს [[სარატოგას ბრძოლა|სარატოგას ბრძოლაში]], აქ დიდი როლი ითამაშა ვაშინგტონმა, რომლის არმიაც ბრიტანელების ძირითად ძალებს აკავებდა ქვეყნის შუაგულში. 

[[1779]] წელს ვაშინგტონმა არმიის ნაწილი სალივანის ლაშქრობაზე გაგზავნა, ეს იყო თავდასხმა [[იროკეზები|იროკეზთა]] კონფედერაციაში შემავალი ექვსი ტომიდან, ოთხზე რომლებიც შეეკვრნენ ბრიტანელებს. 40 სოფელზე მეტი გაანადგურეს ამ ლაშქრობისას. 

[[1781]] წელს ამერიკელების და ფრანგების საერთო ძალებმა, ფრანგული ფლოტის დახმარებით, ალყა შემოარტყა გენერალი კორნუოლესს [[იორკთაუნი|იორკთაუნში]] (ვირჯინია). [[14 სექტემბერი|14 სექტემბერს]] ვაშინგტონი თავისი ჯარით შეუერთდა მათ. ბრძოლის შედეგად ბრიტანული არმია დანებდა და საბოლოოდ წერტილი დაესვა მათ წინააღმდეგობას. 

მოგვიანებით [[1783]] წელს, პარიზის ზავის ხელმოწერის შედეგად, დიდი ბრიტანეთის სამეფომ აღიარა ამერიკის დამოუკიდებლობა.

==პერიოდი რევოლუციის შემდგომ, პრეზიდენტობამდე==

[[1783]] წლის [[23 დეკემბერი|23 დეკემბერს]] ჯორჯ ვაშინგტონი გადადგა მთავარსარდალის თანამდებობიდან. 

[[1787]] წელს იგი ხელმძღვანელობდა კონსტიტუციონალურ კონვენციას. უმეტეს შემთხვევებში ის არ ერთვებოდა დებატებში, თუმცა მისი ავტორიტეტი იმდენად დიდი იყო რომ დელეგატებს შორის კოლეგიალობა და დისციპლინა სუფევდა. ბევრი ადამიანი ფიქრობს რომ პრეზიდენტის ინსტიტუტი შეიქმნა სპეციალურად ჯორჯ ვაშინგტონისთვის. 

[[1788]]–[[1789]] წლებში, ჯორჯ ვაშინგტონი არჩეულ იქნა ამერიკის შეერთებული შტატების პირველ პრეზიდენტად.  ამერიკის შეერთებული  შტატების პირველმა კონგრესმა გადაწყვიტა მისთვის ხელფასი წელიწადში $25, 000 დაენიშნათ, თუმცა ვაშინგტონმა რომელიც ძალზედ მდიდარი იყო და მისი ქონება დღევანდელი კურსით დაახლოებით $500 მლნ.-ს შეადგენდა უარი თქვა ხელფასზე.



==პრეზიდენტობა==
===კაბინეტი===
[[სურათი:Washington1.jpg|200px|thumb|right|პრეზიდენტ ჯორჯ ვაშინგტონის პორტრეტი – ავტ. გილბერტ სტუარტი]]
{| cellpadding=1 cellspacing=4 style="margin:3px; border:3px solid #000000;text-align:left" align=left
!bgcolor=#000000 colspan=3|
|-
|'''თანამდებობა'''||'''სახელი'''||'''ვადა'''
|-
!bgcolor="#000000" colspan="3"|
|-
|[[აშშ-ის პრეზიდენტები|პრეზიდენტი]]||'''[[ვაშინგტონი, ჯორჯ|ჯორჯ ვაშინგტონი]]'''||1789&ndash;1797
|-
|[[აშშ–ის ვიცე პრეზიდენტები|ვიცე პრეზიდენტი]]||'''[[ადამსი, ჯონ|ჯონ ადამსი]]'''||1789&ndash;1797
|-
!bgcolor="#000000" colspan="3"|
|-
|[[აშშ–ის სახელმწიფო მდივნები|სახელმწიფო მდივანი]]||'''[[ჯეფერსონი, თომას|თომას ჯეფერსონი]]'''||1789&ndash;1793
|-
|&nbsp;||'''[[რენდოლფი, ედმუნდ|ედმუნდ რენდოლფი]]'''||1794&ndash;1795
|-
|&nbsp;||'''[[პიკერინგი, ტიმოთი|ტიმოთი პიკერინგი]]'''||1795&ndash;1797
|-
|[[აშშ–ის ფინანსთა მინისტრები|ფინანსთა მინისტრი]]||'''[[ჰამილტონი, ალექსანდრ|ალექსანდრ ჰამილტონი]]'''||1789&ndash;1795 
|-
|&nbsp;||'''[[უოლკოტ, ოლივერ|ოლივერ უოლკოტ უმცროსი]]'''||1795&ndash;1797
|-
|[[აშშ–ის ომის მდივნები|ომის მდივანი]]||'''[[ნოქსი, ჰენრი|ჰენრი ნოქსი]]'''||1789&ndash;1794
|-
|&nbsp;||'''[[პიკერინგი, ტიმოთი|ტიმოთი პიკერინგი]]'''||1795&ndash;1796
|-
|&nbsp;||'''[[მაკ-ჰენრი, ჯეიმს|ჯეიმს მაკ-ჰენრი]]'''||1796&ndash;1797
|-
|[[აშშ–ის იუსტიციის მინისტრები|იუსტიციის მინისტრი]]||'''[[რენდოლფი, ედმუნდ|ედმუნდ რენდოლფი]]'''||1789&ndash;1793
|-
|&nbsp;||'''[[ბრედფორდი, უილიამ(1755-1795)|უილიამ ბრედფორდი]]'''||1794&ndash;1795
|-
|&nbsp;||'''[[ლი, ჩარლზ(იუსტიციის მინისტრი)|ჩარლზ ლი]]'''||1795&ndash;1797
|-
|[[აშშ–ის ფოსტის ხელმძღვანელები|ფოსტის ხელმძღვანელი]]||'''[[ოსგუდი, სამუელ|სამუელ ოსგუდი]]'''||1789&ndash;1791
|-
|&nbsp;||'''[[პიკერინგი, ტიმოთი|ტიმოთი პიკერინგი]]'''||1791&ndash;1795
|-
|&nbsp;||'''[[ჰაბერსამი, ჯოზეფ|ჯოსეფ ჰაბერსამი]]'''||1795&ndash;1797
|}
<br clear="all">


'''როგორც პირველმა პრეზიდენტმა, ჯორჯ ვაშინგტონმა დანიშნა უზენაესი სასამართლოს სრული შემადგენლობა''':

* ჯონ ჯეი - უზენაესი სასამართლოს თავმჯდომარე - [[1789]]
* ჯეიმს უილსონი - [[1789]]
* ჯონ რათლეჯი - [[1790]]
* უილიამ ქაშინგი - [[1790]]
* ჯონ ბლერი - [[1790]]
* ჯეიმს ირედელი - [[1790]]
* თომას ჯონსონი - [[1792]]
* უილიამ პატერსონი - [[1793]]
* ჯონ რათლეჯი -უზენაესი სასამართლოს თავმჯდომარე [[1795]]
* სამუელ ჩეიზი - [[1796]]
* ოლივერ ესვორთი - უზენაესი სასამართლოს თავმჯდომარე - [[1796]]

===კავშირში შესული შტატები===
* [[ჩრდილოეთი კაროლინა|ჩრდ. კაროლინა]] (1789)
* [[როდ-აილენდი]] (1790)
* [[ვერმონტი]] (1791)
* [[კენტუკი (შტატი)|კენტუკი]] (1792)
* [[ტენესი]] (1796)



==პრეზიდენტობის შემდგომი პერიოდი, გარდაცვალება==
[[სურათი:Genwashington.jpg|right|thumb|150px|ვაშინგტონის პორტრეტი]]
[[1797]] წლის მარტში პრეზიდენტობის ვადის ამოწურვის შემდეგ ვაშინგტონი დაბრუნდა მაუნთ ვერნონში. იქ მან დაარსა ალკოჰოლის სახდელი ქარხანა და გახდა [[ვისკი|ვისკის]] ყველაზე დიდი მწარმოებელი ქვეყანაში. [[1798]] წელს მან მოგების სახით მიიღო $7,500.

ამავე წელს ჯორჯ ვაშინგტონი დანიშნულ იქნა ამერკის შეერთებული შტატების არმიის გენერალად, ფაქტიურად არმიაში ყველაზე დიდი თანამდებობის მატარებელი იყო, ეს გადაწყვეტილება მიიღო პრეზიდენტმა [[ადამსი, ჯონ|ჯონ ადამსმა]], საფრანგეთის გაფრთხილების მიზნით რომლეთანაც ომი მოახლოვებული იყო. თუმცა ვაშინგტონი აქტიურად ვერ ჩაება ამ პროცესებში იგი ერთი წლის შემდეგ გარდაიცვალა. 

ვაშინგტონი ლოგინად ჩავრდა გაცივებისა და ყელის ტკივილისაგან, რომელიც გადაუვიდა ლარინგიტსა და პნევმონიაში და [[1799]] წლის [[14 დეკემბერი|14 დეკემბერს]] გარდაიცვალა, თავის სახლში. 





[[კატეგორია:ამერიკელები]]
[[კატეგორია: აშშ-ის პრეზიდენტები]]
[[კატეგორია:დაბადებული  1732]]
[[კატეგორია:გარდაცვლილი  1799]]



[[am:ጆርጅ ዋሽንግተን]]
[[bg:Джордж Вашингтон]]
[[bn:জর্জ ওয়াশিংটন]]
[[ca:George Washington]]
[[cs:George Washington]]
[[da:George Washington]]
[[de:George Washington]]
[[en:George Washington]]
[[eo:George WASHINGTON]]
[[es:George Washington]]
[[fa:جرج واشنگتن]]
[[fi:George Washington]]
[[fr:George Washington]]
[[ga:George Washington]]
[[gl:George Washington]]
[[he:ג'ורג' ושינגטון]]
[[hr:George Washington]]
[[id:George Washington]]
[[it:George Washington]]
[[ja:ジョージ・ワシントン]]
[[ko:조지 워싱턴]]
[[la:Georgius Washingtonius]]
[[mk:Џорџ Вашингтон]]
[[nl:George Washington]]
[[nn:George Washington]]
[[no:George Washington]]
[[pl:George Washington]]
[[pt:George Washington]]
[[ro:George Washington]]
[[ru:Вашингтон, Джордж]]
[[sh:George Washington]]
[[simple:George Washington]]
[[sk:George Washington]]
[[sl:George Washington]]
[[sr:Џорџ Вашингтон]]
[[sv:George Washington]]
[[th:จอร์จ วอชิงตัน]]
[[tr:George Washington]]
[[zh:乔治·华盛顿]]
