'''ქართული დამწერლობა''' არის [[ანბანი|ანბანური]] ტიპის თავისთავადი, თვითმყოფადი სისტემა.

==ისტორია==
ცნობები ქართული დამწერლობის წარმოშობის შესახებ ურთიერგამომრიცხავია: 
* ქართული გადმოცემის თანახმად მისი შექმნა მიეწერება საქართველოს მეფე [[ფარნავაზ I|ფარნავაზ I-ს]] ძვ.წ. III საუკუნეში. [[ქართული მწერლობა|ქართული მწერლობის]]  უძველესი ძეგლი "შუშანიკის წამება" უეჭველად ცხადყოფს, რომ მის დაწერამდე უნდა არსებულიყო მაღალგანვითარებული წერილობითი კულტურა, რაც მხარს უმაგრებს თქმულებას ქართული ანბანის ფარნავაზის მიერ შექმნის შესახებ. ამასთან, პროფესორ [[ბარამიძე, რევაზ|რევაზ ბარამიძის]]მიერ 1990-იანი წლების დამდეგს დადასტურებულია, რომ "ქართლის ცხოვრება"-ში ჩართული "ცხოვრება ფარნავაზისი" არის ფარნავაზის თანამედროვე ჟამთააღმწერლის მიერ შექმნილი თხზულება.  
* ბოლო დრომდე, არქეოლოგიური მონაცემებით ქართული ანბანის შექმნას ახ.წ. IV-V საუკუნეებს უკავშირებდნენ (დავათის სტელის ასომთავრული წარწერა (ახ.წ. IV საუკუნე) და ბოლნისის სიონის ასომთავრული წარწერა (492-493 წწ)). უკანასკნელი მონაცემები (აკადემიკოს [[ჭილაშვილი, ლევან|ლევან ჭილაშვილის]] ხელმძღვანელობით [[ნეკრესი|ნეკრესში]] ([[კახეთი]]) [[1990]]-იან და [[2000]]-[[2003]] წლებში ჩატარებული სამუშაოების შედეგად მოპოვებული მნიშვნელოვანი მასალები) ადასტურებს, რომ ქართული ანბანის შექმნა ქრისტიანობამდელ ხანას განეკუთვნება.

==ქართული დამწერლობის სახეები==
[[სურათი:Anbani.png|right|400px|ქართული ანბანი]]

ქართული დამწელობა შედგება სამი, ისტორიულად თავისებური და ფრიად განსხვავებული სახისაგან, სისტემისაგან: ასომთავრული (ხუცური ასომთავრული, მრგვლოვანი, მთავრული), ხუცური (ნუსხა-ხუცური, კუთხოვანი) და მხედრული. ქართული დამწერლობის ტიპიზაცია იყენებს '''სამი ქართული დამწერლობის''' ცნებას.

* '''ასომთავრული''' - უძველესია აღმოჩენილ ქართულ დამწერლობებს შორის. ხელნაწერები მოიპოვება მე-8-ე საუკუნიდან და ითვლება, რომ ამ დრომდე ეს ერთად-ერთი ქართული დამწერლობა იყო. მე-11-ე საუკუნემდე გვხვდება ხელნაწერები, რომლებიც მთლიანად ასომთავრულითაა შესრულებული; შემდგომი პერიოდის ხელნაწერებში იგი უპირატესად „მთავრული, Capital“ ასოებად გამოიყენებოდა. ითვლება, რომ თავიდან ასომთავრული ვითარდებოდა ბერძნულისა (ახალი აღთქმა) და არამეულის (ძველი აღთქმა) ზეგავლენით უპირატესად როგორც ქრისტიანული სარწმუნოების დამწერლობა - ტიპობრივად იგი უახლოვდება იმავე პერიოდში ქრისტიანობის გავრცელებასთან დაკავშირებით შექმნილ სხვა დამწერლობებს - სომხურს, კოპტურს და სხვ. 

* '''ხუცური''' - მაგალითები აღმოჩენილია მე-9-ე საუკუნიდან. მე-11-ე საუკუნემდე იგი უპირატესად „სასტრიქონო, Lowercase“ გამოიყენებოდა მთავრულთან ერთად. მე-12-ე საუკუნიდან არსებობს ხელნაწერები, რომლებიც მთლიანად ხუცურითაა შესრულებული. ფართოდ გამოიყენებოდა მე-18-ე საუკუნის ჩათვლით. ითვლება, რომ ხუცური განვითარდა ბერძნული „სასრიქონო“ დამწერლობის გავლენით (მისი სახეობდა და არა ფორმა).

* '''მხედრული''' - მაგალითები არსებობს მე-11-ე საუკუნიდან და ითვლება, რომ იგი განვითარდა ხუცურიდან არაბული დამწერლობის სტილისა და კალიგრაფიის ძლიერი ზეგავლენით. მხედრულისათვის 1728 წელს '''ნიკოლოზ თბილელმა''' შექმნა „მხედრულის მთავრული, Capital“ ასოები.

==ქართული დამწერლობის ილიასეული რეფორმა==

ილია ჭავჭავაძემ და მისმა თანამებრძოლებმა თანამედროვე, '''ლიტერატურული ქართული ენის''' შექმნის ჩარჩოებში ჩაატარეს ქართული დამწერლობის უმნიშვნელოვანესი რეფორმა - როდესაც ანბანიდან ამოაგდეს მოძველებული 5 ასო, რომელიც ცოცხალ ქართულ ენაში აღარ გამოიყენებოდა.

თანამედროვე ქართული დამწერლობის გასავრცელებლად ი.ჭავჭავაძემ და მისმა თანამებრძოლებმა 1879 წელს დააარსეს “[[ქართველთა შორის წერა-კითხვის გამავრცელებელი საზოგადოება|ქართველთა შორის წერა-კითხვის გამავრცელებელი საზოგადოება]]”.

==ქართული დამწერლობის ასახვა კომპიუტერულ სისტემებში==

ქართული დამწერლობა კომპიუტერულ სისტემებში უნიფიცირებულია „უნიკოდი“-ს (Unicode) სტანდარტის მიხედვით, რომელშიც მთავრული, ხუცური და მხედრული აღიარებულია დამოუკიდებელ ქართულ დამწერლობებად და სწორედ მათთვის და მხოლოდ მათთვის მისაკუთრებული კოდები გააჩნიათ.

==რესურსები ვებში==

* [http://www.geocities.com/shavlego/fonts/0-fnt-history.htm ქართული დამწერლობის ისტორია]

* [http://www.geocities.com/shavlego/gallery/0-fnt-history-0.htm ქართული დამწერლობის ფოტომაგალითები]

* [http://www.geocities.com/bpgfonts/index.htm ქართული დამწერლობის კომპიუტერიზება]

* [http://www.geocities.com/shavlego/grfntdoc.html ქართული კომპიუტერული ფონტები]

* [http://www.unicode.org/charts/PDF/U10A0.pdf უნიკოდის ძირითადი ქართული ჯგუფი (მთავრული და მხედრული)]

* [http://www.unicode.org/charts/PDF/U2D00.pdf უნიკოდის დამატებითი ქართული ჯგუფი (ხუცური)]

[[კატეგორია:ქართული ენა|დამწერლობა]]
[[en:Georgian alphabet]]
