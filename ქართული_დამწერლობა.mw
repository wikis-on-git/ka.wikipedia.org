'''ქართული დამწერლობა''' არის [[ ანბანი|ანბანური]] ტიპის თავისთავადი, თვითმყოფადი სისტემა.

ცნობები ქართული დამწერლობის წარმოშობის შესახებ ურთიერგამომრიცხავია: 
* ქართული გადმოცემის თანახმად მისი შექმნა მიეწერება საქართველოს მეფე [[ფარნავაზი|ფარნაოზს (ფარნავაზს)]] ქ.წ. IV საუკუნეში. [[ქართული მწერლობა|ქართული მწერლობის]]  უძველესი ძეგლი „შუშანიკის წამება“ უეჭველად ცხადყოფს, რომ მის დაწერამდე უნდა არსებულიყო განვითარებული წერილობითი კულტურა, რაც მხარს უმაგრებს თქმულებას ქართული ანბანის [[ფარნავაზი|ფარნაოზის (ფარნავაზის)]] მიერ შექმნილობას.  
* არქეოლოგიური მონაცემებით ქართული ანბანის შექმნა ქ.ა. IV-V საუკუნეებს უნდა განეკუთვნებოდეს (დავათის სტელის ასომთავრული წარწერა (ქ.ა IV საუკუნე) და ბოლნისის სიონის ასომთავრული წარწერა (492-493 წწ)) თუმცაღა უკანასკნელი მონაცემები (აკადემიკოს [[ჭილაშვილი, ლევან|ლევან ჭილაშვილის]] ხელმძღვანელობით [[ნეკრესი|ნეკრესში]] ([[კახეთი]]) [[1990]]-იან და [[2000]]-[[2003]] წლებში ჩატარებული სამუშაოების მიერ მოპოვებული მასალები ადასტურებენ, რომ ქართული ანბანის შექმნა ქრისტიანობამდელ ხანას განეკუთვნება).


არის მოსაზრება იმის შესახებ, რომ ქართული ანბანი არამეული დამწერლობის არმაზული სახეობის განვითარების შედეგია. ქართული ანბანის ასოთრიგში ცალსახად ვლინდება ბერძნული ანბანის ასოთრიგი, რაც ქრისტიანობის გავლენას უნდა მიეწეროს.

[[სურათი:Anbani.png|ქართული ანბანი]]
