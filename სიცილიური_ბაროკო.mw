[[სურათი:Catane Badia Di Sant Agata.jpg|thumb|250px|კოლეგიატა [[კატანია|კატანიაში]], სტეფანო იტარის პროექტი, 1768.]]
[[სურათი:Palermo Quattro Canti.jpg|thumb|250px|ქუატრო კანტი [[პალერმო|პალერმოში]], 1610.]]
'''სიცილიური ბაროკო''' [[ბაროკო|ბაროკოს]] [[არქიტექტურა|არქიტექტურის]] გამორჩეული ფორმაა, რომელმაც განვითარება ჰპოვა [[სიცილია|სიცილიის]] კუნძულზე, [[იტალია|იტალიაში]], XVII-XVIII საუკუნეებში. სტილი ამოიცნობა არა მხოლოდ მისი ტიპიური ბაროკოს ხვეულებითა და ფლორალიებით, არამედ ასევე მომღიმარი ნიღბებით, ფრთოსანი ჩვილი ანგელოზებითა და ზედმიწევნით დეტალური ორნამენტებით, რომელმაც სიცილიას უნიკალური არქიტექტურული სახე შეუქმნა.

სიცილიური ბაროკოს სტილი გაჩნდა [[1693]] წლის მასიური მიწისძვრის შემდეგ დაწყებული აღმშენებლობის ბუმით. მანამდე ბაროკოს სტილი კუნძულზე გამოიყენებოდა უფრო სადა, პაროქიალური მანერით, რომელიც ჰიბრიდული ადგილობრივი არქიტექტურიდან წარმოიშვა, რომის დიდი ბაროკოს არქიტექტურის გავლენის გარეშე. მიწისძვრის შემდეგ ადგილობრივ არქიტექტორებს, რომელთა უმრავლესობა განათლებას რომში იღებს, საშუალება მიეცათ შეექმნათ გაცილებით უფრო დახვეწილი და რთული ბაროკოს არქიტექტურა, იმჟამად პოპულარული კონტინენტალურ იტალიაში. ამ არქიტექტორთა ნამუშევრებმა, და მათ მიერ წამოწყებულმა ახალმა არქიტექტურულმა კვეთის ჟანრმა, მრავალი ადგილობრივი დამწყები არქიტექტორი აღაფრთოვანა. დაახ. 1730 წელს სიცილიელი არქიტექტორების ახალი თაობა უკვე საკმაოდ თავდაჯერებით იყენებდა ბაროკოს სტილს. სტილის მათმა თავისებურმა გაგებამ გამოიწვია უფრო პერსონალიზებული და გაცილებით ლოკალიზებული ხელოვნების ფორმის ჩამოყალიბება ამ კუნძულზე. 1780-იანი წლებიდან ამ სტილს ცვლის ახალი, უფრო მოდური [[ნეოკლასიციზმი]].

ზედმიწევნით დეკორატიული სიცილიური ბაროკოს პერიოდი თითქმის 50 წელს გრძელდებოდა და ბრწყინვალედ გამოხატა კუნძულის სოციალური წყობა იმ დროს, როცა ნომინალურად [[ესპანეთი|ესპანეთის]] ხელქვეითი, ის ფაქტიურად ექსტრავაგანტული და ჰედონისტური ადგილობრივი არისტოკრატიის მიერ იმართებოდა. ბაროკოს არქიტექტურამ კუნძულს საკუთარი უნიკალური ხასიათი შესძინა, რომელსაც დღემდე აღტაცებაში მოჰყავს მნახველი.

[[კატეგორია:არქიტექტურული მიმდინარეობები]]
[[კატეგორია:იტალიის არქიტექტურა]]
[[კატეგორია:სიცილია]]

{{Link FA|fr}}
[[en:Sicilian Baroque]]
[[fr:Baroque sicilien]] 
[[it:Barocco siciliano]] 
[[nap:Barocco siciliano]] 
[[ro:Baroc sicilian]] 
[[scn:Baroccu sicilianu]]
