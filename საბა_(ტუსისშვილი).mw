'''საბა''' (''გვარად'' '''ტუსისშვილი'''), [[ნინოწმინდა (სოფელი) | ნინოწმინდის]] [[ეპისკოპოსი]] [[მიტროპოლიტი | მიტროპოლიტის]] წოდებით დაახლოებით [[1744]]-[[1788]]. [[ერეკლე II | ერეკლე II-თან]]  დაახლოებული პირი. ატარებდა "ათორმეტ უდაბნოთა" [[არქიმანდრიტი | არქიმანდრიტის]] წოდებას. იყო [[მეფე | მეფის]] პირადი წარმომადგენელი [[დოდოს რქა | დოდოს რქის]] ([[1760]]-მდე), იოანე ნათლისმცემლის ([[1860]]-იდან), [[დავითგარეჯა | დავითგარეჯის]]  ([[1769]]-იდან) მონასტრებში. საბას ნაშრომში "ანდერძისებრნი ღუწანი" ასახულია [[საქართველო | საქართველოს]] ეკონომიკის, ეკლესიის, სამართლის, ხელოვნებისა და მატერიალური კულტურის მდგომარეობა XVIII საუკუნეში. საბა დიდ საამშენებლო მუშაობას ეწეოდა. შეაკეთა და განაახლა ნინოწმინდის საკათედრო ტაძარი, ააგო სამეურნეო დანიშნულების სათავსები, ტაძარს დაუბრუნა დაკარგული ყმა-მამული. საეპისკოპოსო ტაძრის გალავანში დღესაც დგას საბას ორსართულიანი სასახლე; [[1774]]-[[1777]] შორის აგებული შენობა გეგმით ძველი ქართული [[ანფილადა | ანფილადურ]] სასახლეებს ენათესავება, მაგრამ [[ძაღინა | ძაღინის]] და სხვა სასახლეთაგან განსხვავებით თითქმის სრულიად თავისუფალია სპარსული გავლენისგან. აქ უკვე ევროპის არქიტექტურული ფორმების შემოჟონვა შეინიშნება, რაც მას ქართულ არქიტექტურის  განვითარების უფრო გვიანდელ ხანასთან (XIX საუკუნე) აკავშირებს.


[[კატეგორია:ქართველები]]
