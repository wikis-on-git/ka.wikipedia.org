'''გიორგი ბატონიშვილი''' (ბაგრატიონი) (* [[1712]] ―    †   [[19 დეკემბერი]]. [[1786]]), [[მოსკოვი | მოსკოვის]] ქართული კოლონიის მეთაური XVIII საუკუნის II ნახევარში, [[რუსეთი | რუსეთის]] არმიის გენერალ-ანშეფი, [[ვახტანგ VI | ვახტანგ VI-ის]] ძე. [[1724]] მამასთან და ოჯახის სხვა წევრებთან ერთად რუსეთს გაემგზავრა და დამკვიდრდა მოსკოვში. აქ საიმპერატორო კარზე შეისწავლა ფილოსოფია, ისტორია, სამხედრო ხელოვნება; წერდა ლექსებსაც. რუსეთ-შვეციის ომის ([[1741]]-[[1743]]) დროს გიორგი ბატონიშვილი ფლოტს მეთაურობდა. თავი გამოიჩინა რაინის კამპანიაში ([[1741]]-[[1748]]), შვიდწლიან ომში ([[1756]]-[[1763]]). დაჯილდოებული იყო ალექსანდრე ნეველისა და წმინდა ნინოს ორდენით. [[ბაქარი | ბაქარის]] გარდაცვალების შემდეგ ([[1750]]) გიორგი ბატონიშვილი მოსკოვის ქართული კოლონიის ფაქტობრივი მეთაური გახდა. მას ახლო და საქმიანი ურთიერთობა ჰქონდა მოსკოვის უნივერსიტეტის მესვეურებთან, მატერიალურადაც ეხმარებოდა უნივერსიტეტს ([[1785]] უნივერსიტეტისათვის გადაუცია 10 ათასი მანეთი). მოსკოვში მის სახლში თავს იყრიდნენ რუსეთისა და საქართველოს მოწინავე ინტელიგენციის წარმომადგენლები. თანამედროვეთა ცნობით, გიორგი ბატონიშვილი საქართველოში მეცნიერების გავრცელების დიდად მოსურნე და ნივთიერი ხელშემწყობი ყოფილა. დაკრძალულია მოსკოვის ქართველთა ნეკროპოლში - დონის მონასტერში.

[[კატეგორია:ქართველები]]
