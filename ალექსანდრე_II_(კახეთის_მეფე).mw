[[image:Kakheti-Aleksandri II.gif|thumb|left|ალექსანდრე II]]
'''ალექსანდრე II''' (* [[1527]] ―     †   [[1605]]), კახეთის მეფე [[1574]]-[[1605]]. [[ლევანი, გიორგი II-ის ძე | ლევან]] მეფის ძე. მის მეფობაში განსაკუთრებით განვითარდა სოფლის მეურნეობა, აღორძინდა ქალაქები ([[გრემი]], [[ძეგამი]]). [[კახეთის სამეფო  | კახეთის სამეფოს]] ალექსანდრე II-ს დროს სავაჭრო ურთიერთობა ჰქონდა აზიისა და ევროპის ბევრ ქვეყანასთან (კახეთიდან უცხოეთში გაჰქონდათ დიდძალი [[აბრეშუმი]], ღვინო, ენდრო, კაკალი), ალექსანდრე II რთულ პოლიტიკურ ვითარებაში მოღვაწეობდა. თავდაპირველად იარნის ვასალად აღიარებდა თავს, ხოლო [[1578]]-იდან ოსმალეთის მოხარკე გახდა. ოსმალეთს არ აკმაყოფილებდა კახეთის ვასალური დამოკიდებულება და კახეთზე თავდასასხმელად აქეზებდა სამხალის ქვეშევრდომ მთიელებს, რომლებიც დიდ ზიანს აყენებდნენ ქვეყანას. შექმნილი ვითარებიდან გამოსავალს ალექსანდრე II რუსეთთან კავშირში ხედავდა. [[1587]] გაფორმდა ხელშეკრულება რუსეთ-საქართველოს კავშირის შესახებ. [[1589]] ალექსანდრე II-მ რუსეტის მეფისაგან მიიღო მფარველობის ოფიციალური დადასტურება - "წყალობის სიგელი".

	რუსეთ-კახეთის დაახლოება არ მოსწონდა ირანის შაჰს [[აბას I | აბას I-ს]], მაგრამ იმხანად ოსმალეთთან ბრძოლაში რუსეთის მხარდაჭერის იმედი ჰქონდა და მტრობას არ ამჟავნებდა, თუმცა ფარულად კახეთზე გადამწყვეტ თავდასხმას ამზადებდა და ოსტატურად აღვივებდა ინტრიგას ალექსანდრე II-ის კარზე. [[1601]] ოქტომბერში ალექსანდრე II შვილმა, [[დავით I, ალექსანდრე II-ის ძე | დავითმა]], აიძულა ბერად აღკვეცილიყო და თავი კახეთის მეფედ გამოაცხადა. 1 წლის შემდეგ, 1602 წლის 2 ოქტომბერს, დავითი მოულოდნელად გარდაიცვალა და ალექსანდრე II ტახტს დაუბრუნდა.

	[[1603]] ნოემბერში შაჰ-აბასი ერევნის ციხეს შემოადგა და ქართლ-კახეთის მეფეები დაიბარა. ალექსანდრე II დიდხანს ყოყმანობდა და მხოლოდ [[1604]] აპრილში ეახლა შაჰს, შაჰმა იგი უკან [[1605]] დააბრუნა, შირვანზე გალაშქრება დაავალა და ყიზილბაშთა ჯარით თან გამოაყოლა მისი გამაჰმადიანებული შვილი, შაჰის კარზე გაზრდილი [[კონსტანტინე I, ალექსანდრე II-ის ძე | კონსტანტინე-მირზა]].

	კახეთში ჩასულმა ალექსანდრე II-მ შეიტყო რუსეთის ჯარის შამხალზე სალაშქროდ წამოსვლა. რუსეთის ელჩები (მ. ტატიშვილი, ა. ივანოვი) ამ ლაშქრობაში კახეთის ჩაბმას მოითხოვდნენ. ამის გამო, მიუხედავად კონსტანტინე-მირზას დაჟინებული მოთხოვნისა, ალექსანდრე II შირვანზე გალაშქრებას არ ჩქარობდა. [[1605]] წლის 12 მარტს ქ. ძეგამში, მეფის სასახლეში მოლაპარაკების დროს ყიზილბაშებმა კონსტანტინე-მირზას ბრძანებით დახოცეს ალექსანდრე II, [[გიორგი ბატონიშვილი, ალექსანდრე II-ის ვაჟი| გიორგი ბატონიშვილი]] და თათბირის დამსწრე კახელი დარბაისელები.




[[კატეგორია:ქართველები]]
[[კატეგორია:საქართველოს მეფეები]]
