[[სურათი:Haydn.jpg|thumb|right|იოზეფ ჰაიდნი]]
'''ფრანც იოზეფ ჰაიდნი''' (* [[31 მარტი]]. [[1732]],  რორაუ, ქვემო ავსტრია  ― †[[31 მაისი]]. [[1809]], [[ვენა]]), [[ავსტრიელები|ავსტრიელი]] [[კომპოზიტორი]], [[ვენის კლასიკური სკოლა|ვენის კლასიკური სკოლის]] პირველი წარმომადგენელი. 

==შემოქმედება==
[[1740]]-[[1749]] ჰაიდნი ვენაში მღეროდა წმ. სტეფანეს ტაძრის გუნდში. აქვე სწავლობდა სხვადასხვა საკრავზე დაკვრას. ერთხანს იტალიელი კომპოზიტორისა და სიმღერის მასწავლებლის ნ. პორპორას აკომპანიატორი იყო. XVIII საუკუნის 50 წლებში ჰაიდნმა დაწერა ზინგშპილი "კოჭლი ეშმაკი" (დაიდგა [[1752]] ვენაში) და მთელი რიგი სხვა ნაწარმოებები, რომელთაც პირველად მოუპოვეს მას სახელი. [[1759]]-[[1761]] ჰაიდნი გრაფ მორცინის კარის კაპელმაისტერი იყო. აქ შექმნა მან თავისი პირველი სიმფონიები. [[1761]]-[[1790]] მსახურობდა უნგრელი თავადების ესტერჰაზების კარზე, რომელთა ორკესტრისა და საშინაო თეატრისათვის დაწერა მრავალი სიმფონის (მათ შორის ცნობილი "გამოსათხოვარი", [[1772]]) და ოპერა. ჰაიდნის შემოქმედებითი მოღვაწეობა აღმავლობას განიცდის XVIII საუკუნის 80-90-იან წლებში, როდესაც შექმნა საუკეთესო კვარტეტები (დაწყებული ოპუს 33-ით), 6 პარიზული ([[1785]]-[[1786]]) და 12 ლონდონური ([[1791]]-[[1792]], [[1794]]-[[1795]]) სიმფონია, ორატორიები, მესები და ა. შ. ინგლისში მოგზაურობამ გააფართოვა ჰაიდნის შემოქმედებითი თვალსაწიერი, [[1791]] მას მიანიჭეს [[ოქსფორდის უნივერსიტეტი|ოქსფორდის უნივერსიტეტის]] საპატიო დოქტორის წოდება.

ჰაიდნის უაღრესად დემოკრატიული ხელოვნება დაკავშირებულია ხალხურ შემოქმედებასთან. მისი მუსიკა გამსჭვალულია ავსტრიული, სლავური, უნგრული ფოლკლორის რიტმებითა და ინტონაციებით, ხალხური იუმორით, ცხოველმყოფლობით. ცენტრალური ადგილი ჰაიდნის შემოქმედებაში უკავია სიმფონიებსა (100-ზე მეტი) და სიმებიან კვარტეტებს (83); ორივე ამ ჟანრში ჰაიდნის მოღვაწეობას ისტორიული მნიშვნელობა ჰქონდა. ზოგიერთი თავისი მხატვრული თვისებით, ფილოსოფიური გააზრებითა და კომპოზიციური ხერხებით (მოტივურ-თემატიკური დამუშავება) ჰაიდნმა შეამზადა [[ბეთჰოვენი, ლუდვიგ ვან|ბეთჰოვენის]] შემოქმედება. განსაკუთრებული ადგილი უჭირავს ჰაიდნის შემოქმედებაში მის ორატორიებს "სამყაროს შექმნა" ([[1798]]) და "წელიწადის დრონი" ([[1801]]). ჰაიდნს ეკუთვნის 24 ოპერა, მრავალი საკრავიერი კონცერტი და ანსამბლი (200-მდე), 52 საფორტეპიანო სონატა, საკრავიერი პიესები და სხვა.

{{ბიოგრაფია}}
[[კატეგორია:ავსტრიელები]]
[[კატეგორია:ავსტრიელი კომპოზიტორები]]
[[კატეგორია:დაბადებული  1732]]
[[კატეგორია:გარდაცვლილი  1809]]

[[ar:جوزيف هايدن]]
[[bs:Joseph Haydn]]
[[ca:Franz Joseph Haydn]]
[[cy:Josef Haydn]]
[[da:Joseph Haydn]]
[[de:Joseph Haydn]]
[[el:Φραντς Γιόζεφ Χάυντν]]
[[en:Joseph Haydn]]
[[eo:Joseph Haydn]]
[[es:Joseph Haydn]]
[[et:Joseph Haydn]]
[[fi:Joseph Haydn]]
[[fr:Joseph Haydn]]
[[gl:Franz Joseph Haydn]]
[[he:יוזף היידן]]
[[hr:Joseph Haydn]]
[[hu:Joseph Haydn]]
[[it:Joseph Haydn]]
[[ja:フランツ・ヨーゼフ・ハイドン]]
[[ko:요제프 하이든]]
[[lt:Jozefas Haidnas]]
[[lv:Jozefs Haidns]]
[[nl:Joseph Haydn]]
[[no:Joseph Haydn]]
[[pl:Joseph Haydn]]
[[pt:Franz Joseph Haydn]]
[[ru:Гайдн, Франц Йозеф]]
[[sl:Joseph Haydn]]
[[sv:Joseph Haydn]]
[[th:โยเซฟ เฮย์เด้น]]
[[tl:Joseph Haydn]]
[[tr:Franz Joseph Haydn]]
[[uk:Гайдн Франц Йозеф]]
[[zh:弗朗茨·约瑟夫·海顿]]
