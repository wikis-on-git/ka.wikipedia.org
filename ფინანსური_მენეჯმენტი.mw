[[ფინანსები|ფინანსური]] რესურსების მართვის პროცესში ძალზე ხშირად გვხვდება გაურკვევლობასთან და განუსაზღვრელობასთან ბრძოლის ამოცანა. ეს განუსაზღვრელობა ორი სახისაა: ა) შეუძლებელია ფინანსური სისტემის მიმდინარე მდგომარეობის დაზუსტება (მისაღები სიზუსტით); ბ) უცნობია (ან ვერ დგინდება მოთხოვნილი სიზუსტე) მომავალი პერიოდის ფინანსური მაჩვენებლები და მისი თანამდევი პარამეტრები.    

[[არაზუსტი სიმრავლე|არაზუსტი სიმრავლეები]] ამ შემთხვევაში ასრულებენ განუსაზღვრელობის მოდელირების ინსტრუმენტების როლს, რომლებიც, თავის მხრივ ეფუძნებიან ადამიანის შემეცნების უნარს და შესაძლებლობას - თვისობრივი კატეგორიებით ოპერირებისა და [[ლოგიკა|ლოგიკური]] დასკვნების, თვისობრივი ფორმით გაფორმებისა.

თუ ვსაუბრობთ ფინანსური ფაქტორების მომავალ მნიშვნელობებზე, ამ შემთხვევაში შესაძლებელი ხდება და მოსახერხებელია არაზუსტი ციფრებითა და ფუნქციებით ოპერირება. მოდელირების ჯამური რეზულტატიც იღებს ასეთივე სახეს და შესაძლებელი ხდება  ფინანსური რეზულტატების ნორმატიულად წინასწარ განსაზღვრული მაჩვენებლებიდან შესაძლო გადახრის რისკის შეფასება.

[[არაზუსტი სიმრავლეების თეორია|არაზუსტი სიმრავლეების თეორიის]] ([[მათემატიკა]]) ფინანსურ მენეჯმენტში გამოყენების მახასიათებელი, სამაგალითო თემებია:

#საწარმოს გაბაბანკროტების რისკის ანალიზი.
#[[ინვესტიცია|საინვესტიციო]] პროექტის რისკის შეფასება.
#ბიზნესებისა და ფასიანი ქაღალდების ოპტიმალური პორტფელის შედგენა.
#ობიექტების რეალური ფასის დადგენა (მათ შორის უძრაობის).
#აქციებისა და ობლიგაციების საინვესტიციო მიმზიდველობის შეფასება.
#IT [[ინტერნეტი|ინტერნეტ]]-ტექნოლოგიების, გადაწყვეტილებების აუცილებლობის და დასაბუთების ანალიზი.

[[კატეგორია: ფინანსები]]
