[[სურათი:PicassoandFriends.jpg|thumb|right|მაქს ჟაკობი და [[პიკასო, პაბლო|პაბლო პიკასო]], 1915 წელს]]
'''ჟაკობი, მაქს''' (* [[11 ივლისი]], [[1876]], [[კემპერი]], ფინისტერის დეპარტამენტი  ― † [[5 მარტი]], [[1944]], [[დრანსის საკონცენტრაციო ბანაკი]]), [[ფრანგები|ფრანგი]] მწერალი და მხატვარი. წარმოშობით [[ებრაელები|ებრაელი]]; [[1915]] მიიღო კათოლიკობა. მეგობრობდა  [[პიკასო, პაბლო|პ. პიკასოსთან]], [[აპოლინერი, გიიომ|გ. აპოლინერთან]], [[ბრაკი, ჟორჟ|ჟ. ბრაკთან]]. ლიტერატურულ ასპარეზზე გამოვიდა საბავშვო [[ზღაპარი|ზღაპრებით]] "მეფე კაბული და პაწაწა გოვენი" ([[1902]]), "მზიური გოლიათი" ([[1904]]). ჟაკობის ესთეტიკური შეხედულებები წარმოდგენილია მის წიგნში "პოეტური ხელოვნება" ([[1922]]), რომრლშიც იგი ირაციონალიზმის პოზიციებზე დგას, უარყოფს სიუჟეტს. თავისი ლექსებსა და პროზაულ ნაწარმოებებში ჟაკობი მიმართავს ფანტასტიკურ ბუნდოვან მითოლოგიურ სახეებს, ალიტერაციას, კალამბურს. მეტად ტიპობრივია რომანები: "ფილიბიუთი ანუ ოქროს საათი" ([[1923]]), ჟანრობრივად ძნელად განსასაზღვრავია ნაწარმოებები: "წმინდა მატორელი" ([[1909]]), "ძმა მატორელის ბურლესკური და მისტიკური ნაწარმოებები" ([[1911]]), "ტარტიუფის დაცვა..." ([[1919]]) და სხვა, რომლებშიც  მწერალი უგულებელყოფს როგორც ფრანგული სტილისტიკის ნორმებს, ისე ვერსიფიკაციის კანონებს. ჟაკობის სიკვდილის შემდეგ პიკასომ დააარსა "მაკ ჟაკობის" საზოგადოება, რომელიც აწესებს ჯილდოებს საუკეთესო ლექსებისათვის და აქვეყნებს მის ნაწარმოებებს.

[[კატეგორია:ფრანგები]]
[[კატეგორია:დაბადებული 1876|ჟაკობი, მაქს]] 
[[კატეგორია:გარდაცვლილი 1944|ჟაკობი, მაქს]]
[[bg:Макс Жакоб]]
[[en:Max Jacob]]
[[fr:Max Jacob]]
[[fi:Max Jacob]]
