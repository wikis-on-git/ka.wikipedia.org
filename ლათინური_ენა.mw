'''ლათინური ენა''' ( ლათ. lingua latina ), განეკუთვნება [[ინდოევროპული ენები | ინდოევროპულ ენათა]] [[იტალიკური ენები | იტალიკურ ჯგუფს]]. იგი ერთ-ერთი უძველესი ენაა. თავდაპირველად ამ ენაზე ლაპარაკობდნენ [[აპენინის ნახევარკუნძული | აპენინის ნახევარკუნძულის]] ცენტრალურ ნაწილში, მდ. ტიბრის ქვემო წელში მდებარე ლაციუმის ანუ ლატიუმის მკვირდრნი, რომლებმას ძველი წელთაღრიცხვით VIII [[საუკუნე | საუკუნეში]] აქ დააარსეს [[ქალაქი | ქალაქი]] [[სახელმწიფო | სახელმწიფო]] - [[რომი | რომი]]. ლათინური ენა მთელ აპენინის ნახევარკუნძულზე გავრცელდა. მის სრულყოფასა და [[ლექსიკა | ლექსიკის]] გამდიდრებაზე უდიდესი გავლენა იქონია [[ეტრუსკული ენა | ეტრუსკულმა]] და ძველი ბერძნულმა ენებმა. საგრძნობია არაინდოევროპული ენათა გავლენაც, მაგრამ ლათინურმა ენამ შეინარჩუნა ინდოევროპული ენებისათვის ტიპური ფლექსიური წყობა.
	ლათინური ენის ხმოვანთა სისტემას ახასიათებს მარტივი და რთული ხმოვნები ([[დიფთონგი | დიფთონგები]] ) და მათი პროსოდიული დაპირისპირებულობა - კვანტიტეტი, ე.ი. ლათინურ ენაში გამოირჩეოდა გრძელი და მოკლე [[ხმოვანი | ხმოვნები]]. კვანტიტეტი, ანუ ხმოვანთა ოდენობრივი თვისობრიობა, გრძელი და მოკლე ხმოვნებისაგან შემდგარი მარცვალთა კანონზომიერი მონაცვლეობა ლათინური [[მეტრული ლექსთწყობა | მეტრული ლექსთწყობის]] საფუძველია.
	ლათინური ენის ისტორიაში პირობითად რამდენიმე პერიოდი გამოიყოფა.
	'''1'''. არქაული ( ძვ. წ. VII - II სს. ), რომელიც ხასიათდება მრავალფეროვანი პროცესებით [[ფონეტიკა | ფონეტიკაში]] (ხმოვანთა რედუქცია, დიფთონგთა მონოფთონგიზაცია, როტაციზმი და სხვ.), [[მორფოლოგია | მორფოლოგიასა]] ( ბუნებისა და უღლების სისტემათა ჩამოყალიბება ) და [[სინტაქსი | სინტაქსში]] ( თანწყობის - პარატაქსის სიჭარბე ). ძვ. წ. III საუკუნიდან ლათინური ენა გავრცელდა [[ხმელთაშუა ზღვა | ხმელთაშუა ზღვის]] [[ქვეყანა | ქვეყნებში]]. რომის მიერ [[კართაგენი | კართაგენის]], [[მაკედონია ძველი | მაკედონიისა]] და [[საბერძნეთი ძველი | საბერძნეთის]] დაპყრობის შემდეგ [[ბერძნული დამწერლობა | ბერძნული დამწერლობის]] ძლიერი გავლენით დაიწყო რომაული ეროვნული ლიტერატურის აღმოცენება-განვითარება, ე.წ. "მაღალ" სამწერლობო სტილთა ჩამოყალიბება.
	'''2'''. კლასიკური ლათინური ენის პერიოდი ( ძვ. წ. I საუკუნე ), რომელსაც "ოქროს ლათინურის ხანასაც" უწოდებენ, სალიტერატურო ლათინური ენის შექმნისა და საბოლოო დახვეწის პერიოდია. ლათინური ენის ფონეტიკისა და მორფოლოგიის სისტემები მყარ ნიადაგზე დადგა. მკვეთრად გამოიხატა აღწერილობითი, ანალიტიკური ფორმები როგორც ენის განვითარების სრულიად გარკვეული ტენდეცია; რთული წინადადების სინტაქსი მნიშვნელოვანწილად დაეფუძნა დამოკიდებულ წინადადებაში [[კავშირებითი კილო | კავშირებითი კილოს]] დროთა თანამიმდევრობის პრინციპს. ლათინურ ენამ უდიდეს გამომსახველობით ძალას მიაღწია ამ დროის გამოჩენილ  მწერალთა და ორატორთა თხზულებებში. სანიმუშოდ ითვლებოდა [[ციცერონი, მარკუს ტულიუს | ციცერონის]] ორატორული და ფილოსოფიური პროზის ენა, ხოლო პოეზიაში ნორმად აღიარეს [[ვერგილიუსი, პუბლიუს მარონ | ვერგილიუსის]] ენა. 
	'''3'''. ადრეული [[იმპერია | იმპერიის]] ეპოქის ანუ "ვერცხლის ლათინურის" პერიოდში ( ახ. წ. I - II სს. ) სალიტერატურო ენა მკვეთრად მოწყდა ცოცხალ სალაპარაკო ენას. მწერლებისათვის ენისათვის დამახასიათებელი გახდა თავისებური სინტაქსური საქცევები. ამ ეპოქაში იწყება რომის მიერ დაპყრობილი ტერიტორიების რომანიზაცია.
	'''4'''. გვიანდელი იმპერიის ეპოქის ანუ "გვიანდელი ლათინური ენის" პერიოდში ( II - V სს. ) სალიტერატურო ენა და ხალხური ლათინური კიდევ უფრო მეტად დაშორდნენ ერთმანეთს. ხალხურ ლათინურში გაძლიერდა ანალიტიზმი. მუსიკალურ მახვილს შეენაცვლა ექსპირატორული აქცენტუაცია, შეიცვალა ვოკალიზმისა და კონსონანტიზმის სისტემები, დაიკარგა განსხვავება გრძელ და მოკლე ხმოვანთა შორის. აღსანიშნავია სიტყვის დაბოლოების რედუქცია და ფლექსიური წყობის შესუსტება. სინტაქსში დამკვიდრდა წინდებულიანი და აღწერილობითი  კონსტრუქციები, დამოკიდებულ წინადადებაში ძალა დაეკარგა კავშირებითი კილოს დროთა თანამიმდევრობის პრინციპს.
	'''5'''. შუა საუკუნის ეპოქაში ( V - XV სს. ) ლათინური ენა შემორჩა სამწერლობო და ცოცხალ სალაპარაკო ფორმებში. სალიტერატურო ლათინური შუა საუკუნის მანძილზე დასავლეთ ევროპის ხალხთა ინტელექტუალური და მხატვრული კულტ. ენა იყო. V საუკუნიდან ამ ენაზე შეიქმნა ე. წ. ლათინური ლიტერატურა - შუა საუკუნის საეკლესიო და საერო მწერლობა. სამწერლობო ლათინური საკმაოდ დაშორდა კლასიკური სალიტერატურო ენის ნორმებს, განსაკუთრებით დიდი გავლენა მოახდინა ცოცხალ სალაპარაკო ანუ ხალხურ ენაზე რომის ყოფილი იმპერიის ტერიტორიების ენებმა. ხალხური ანუ ვულგარული ლათინური თავის მხრივ საფუძვლად დაედო რომანულ ენებს. სალიტერატურო ლათინური ენის ისტორიაში განსაკუთრებული მნიშვნელობა ჰქონდა აღორძინების ეპოქას ( XIV - XVI სს. ). ამ დროის პროგრესული წარმომადგენლები ([[მორი, ტომას | ტომას მორი]], [[ერაზმ როტერდამელი | ერაზმ როტერდამელი]], [[ბრუნო, ჯორდანო ფილიპო | ჯორდანო ბრუნო]], [[კამპანელა, ტომაზო | ტომაზო კამპანელა]], [[კოპერნიკი, ნიკოლოზ | ნიკოლოზ კოპერნიკი]] და სხვ.) ლათინურ ენაზე წერდნენ.
	XVII - XVIII საუკუნეში სალიტერატურო ლათინური ენის გამოყენების სფერო შემოისაზღვრა [[მეცნიერება | მეცნიერებით]], [[კათოლიკობა | კათოლიკური ეკლესიითა]] და [[დიპლომატია | დიპლომატიით]] - ლათინურ ენაზე წერდნენ შრომებს [[დეკარტი, რენე | დეკარტი]], [[გასენდი, პიერ | გასენდი]], [[სპინოზა, ბენედიქტ | სპინოზა]], [[ბეკონი, ფრანსის | ბეკონი]], [[ნიუტონი, ისააკ |  ნიუტონი]], [[ლაიბნიცი, გოტფრიდ ვილჰელმ |  ლაიბნიცი]],  [[ლომონოსოვი, მიხეილ | ლომონოსოვი]], [[ეილერი, ლეონარდ | ეილერი]] და სხვ.
	ამჟამად ლათინური ენა საზ.-პოლიტიკური და სამეცნიერო ტერმინოლოგიის შექმნის ძირითადი წყარო და კათოლიკური ეკლესიის ოფიციალური ენაა. კულტურის ისტორიაში ( განსაკუთრებით დასავლეთ ევროპის ისტორიაში ) მან უდიდესი როლი ითამაშა, რასაც ადასტურებს უამრავი ნასესხები სიტყვა ევროპის ყველა ენაში. სხვა ენათა მსგავსად [[ქართულ ენა |  ქართულ ენაშიც]] ლათინური წარმომავლობის მრავალი სიტყვაა შემოსული ( [[კომუნიზმი]], [[რევოლუცია]], [[პროლეტარიატი]], [[კონსტიტუცია]], [[იმპერია]], [[უნივერსიტეტი]], [[ფაკულტეტი]], [[ლექტორი]], [[სტუდენტი]] და სხვა ).
