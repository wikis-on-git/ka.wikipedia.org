'''ბალბა''' (''Malva''), ერთ-, ან ორ- ან მრავალწლოვან ბალახოვან მცენარეთა გვარი ბალბისებრთა ოჯახისა. აქვს 10-100 სმ სიმაღლის  სწორი, გართხმული ან წამოწეული  [[ღერო]], მომრგვალო-თირკმლისებრი, ოდნავ დანაკვთული, იშვიათად თათისებრ განკვეთილი გრძელყუნწიანი ფოთლები და მარტოული ან კონებად შეკრებილი თეთრი ან მოვარდისფრო-იისფერი [[ყვავილი|ყვავილები]]. 40-მდე სახეობა გავრცელებულია ჩრდილოეთ ნახევარსფეროს ზომიერ, იშვიათად სუბრტოპიკულ სარტყლებში. [[საქართველო|საქართველოში]], მთის ქვედა და შუა სარტყლის ბუჩქნარებში, დანაგვიანებულ ადგილებსა და გზის პირებზე, იზრდება 5 სახეობა. მათგან ''Malva silvestris'' და ''Malva neglecta'' მთელ რესპუბლიკაშია გავრცელებული, ''Malva erecta'' და ''Malva ambigua'' - მხოლოდ დასავლეთ საქართველოში, ''Malva pusilla'' - [[აფხაზეთი|აფხაზეთსა]] და [[ბორჯომი|ბორჯომში]]. ბალbის ზოგიერთი სახეობის (''Malva silvestris'') ყვავილებსა და [[ფოთოლი|ფოთლებს]] იყენებენ [[ხალხური  მედიცინა|ხალხურ მედიცინაში]], ხმარობენ მხალად.

[[კატეგორია:მცენარეები]]

[[de:Malven]]
[[en:Malva]]
[[es:Malva (género)]]
[[fi:Malvat]]
[[he:חלמית]]
[[lt:Dedešva]]
[[nl:Kaasjeskruid]]
[[no:Kattost]]
[[pt:Malva]]
