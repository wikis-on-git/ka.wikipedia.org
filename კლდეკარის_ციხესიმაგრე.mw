'''კლდეკარი''', ისტორიული [[ციხესიმაგრე]] საქართველოში, [[თრიალეთი|თრიალეთში]], თრიალეთის ქედის კლდოვან მწვერვალზე ([[თეთრი წყაროს რაიონი]]). შემორჩენილია ნანგრევები. მდებარეობდა მნიშვნელოვან გზასაყარზე, იქ სადაც გაპობილი კლდე გასასვლელს ქმნის (აქედან სახელწოდებაც კლდეკარი ე. ი. კლდის კარი). კლდეკარის ციხე ააგეს მას შემდეგ რაც არგვეთელი ფეოდალი [[ლიპარიტ I |ლიპარიტ I ბაღვაში]] IX საუკუნის 70-იან წლებში თრიალეთში გადავიდა. მომდევნო ორი საუკუნის მანძილზე [[კლდეკარის საერისთავო|კლდეკარის საერისთავოს]] ცენტრი იყო. საქართველოს სამეფო ხელისუფლებამ, რომელიც ვერ ეგუებოდა ბაღვაშთა პოლიტიკური სიძლიერის ზრდას, რამდენჯერმე ჩამოართვა მათ კლდეკარის ციხე. 

[[1103]] მეფე [[დავით IV|დავით IV აღმაშენებელმა]] გააუქმა კლდეკარის საერისთავო და კლდეკარში თავისი მეციხოვნე ჯარი ჩააყენა. ამიერიდან კლდეკარის ციხემ თანდათან დაკარგა ადრინდელი მნიშვნელობა.



[[კატეგორია:საქართველოს ციხესიმაგრეები]]
