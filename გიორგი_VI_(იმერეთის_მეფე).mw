'''გიორგი VI''' (―  †  [[მარტი]]. [[1720]]), იმერეთის მეფე 1703-20, [[ალექსანდრე IV | ალექსანდრე IV-ის]] ძე. [[1703]] ოსმალთა დახმარებით გამეფდა, მაგრამ იმერეთს ფაქტობრივად [[აბაშიძე, გიორგი-მალაქია | გიორგი-მალაქია აბაშიძე]] განაგებდა, რომელიც ქართულ ისტორიოგრაფიაში დამკვიდრებული ტრადიციით გიორგი V-დ ითვლება. გიორგი VI-ს მხარს უჭერდა ქართლის სამეფო სახლი და იმერელ ფეოდალთა დიდი ნაწილი. [[1707]] გიორგი VI-მ დაამარცხა აბაშიძე და მეფობა დროებით განიმტკიცა. [[1711]] ფეოდალთა ერთმა ჯგუფმა გიორგი VI გადააყენა და [[მამია III გურიელი]] გაამეფა. გიორგი VI ჯერ ქართლში გადავიდა ვახტანგ ბატონიშვილთან ([[ვახტანგ VI]]), ხოლო მერე ახალციხეში ფაშისთვის დახმარების სათხოვნელად. [[1712]] ჩხარის ბრძოლაში გიორგი VI-მ დაამარცხა მამია III გურიელი და კვლავ დაიკავა ტახტი, მაგრამ ურჩმა ფეოდალებმა [[1713]] ისევ მამია გურიელი გაამეფეს. გურიელი მალე გარდაიცვალა ([[1714]]) და იგი მისმა შვილმა [[გიორგი IV გურიელი | გიორგი გურიელმა]] შეცვალა. [[1714]] ოსმალთა დახმარებით გიორგი VI-მ ისევ დაიბრუნა ტახტი, მაგრამ [[1716]] [[ბეჟან I დადიანი | ბეჟან დადიანმა]] და სხვა თავადებმა ახალციხის ფაშის დახმარებით სვიმონეთის ბრძოლაში დაამარცხეს გიორგი VI და იძულებული გახდა ჯერ ახალციხეში, შემდეგ კი სტამბოლში წასულიყო. [[1719]] ოსმალთა დახმარებით გიორგი VI კვლავ გამეფდა. ბეჟან დადიანის, შოშიტა III რაჭის ერისთავისა და ზურაბ აბაშიძის წაქეზებით სიმონ აბაშიძემ გიორგი VI ვერაგულად მოაკვლევინა.




[[კატეგორია:ქართველები]]
