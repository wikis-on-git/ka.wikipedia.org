'''მარგიანი, რევაზ''' აკაკის ძე (* [[24 ნოემბერი]], [[1916]], სოფ. მულახი, მესტიის რაიონი ) საბჭოთა ეპოქის ქართველები | ქართველი პოეტი. სკკპ-ის  წევრი [[1947]]-დან. დაამთავრა[[ თბილისის სახელმწიფო უნივერსიტეტი | თბილისის სახელმწიფო უნივერსიტეტის]] ფილოლოგიის ფაკულტეტი ([[1940]]). [[1942]] წელს მოხალისედ წავიდა [[დიდი სამამულო ომი | დიდ სამამულო ომში]]. ომის შემდეგ იყო ჟურნალების  "ოქტომბრელის", "პიონერის", "დროშის", გაზეთ "ლიტერატურული საქართველოს" მთავარი რედაქტორი, გამომცემლობა "ლიტერატურა და ხელოვნების" დირექტორი. [[1979]]-დან გამომცემლობა "მერანის" დირექტორი.

პირველი ლექსი "მირანგულა" [[1934]] წელს გამოაქვეყნა, პირველი წიგნი "ლექსები" - [[1940]]. სამამულო ომის წლებში დაწერილმა ლექსებმა შეადგინა ეპიკური სულისკვეთებით გამსჭვალული წიგნი "მუმლი მუხასა" ([[1946]]). შემდგომ კრებულში ("მხოლოდ ახალი", [[1958]]; "მთანი მაღალნი", [[1960]]; "ლილე", [[1965]]; "გამოღვიძება", [[1966]]; "თოვაში შეხვედრა გაზაფხულთან", [[1975]] და სხვ.), მხატვრულ დაოსტატებასთან ერთად, უფრო მკაფიოდ გამოიკვეთა მარგიანის შემოქმედების ტენდენციები და თავისებურებანი. მის თხზულებებში წარმოჩინდა სვანური ბუნება და მითოსი, რომელიც პოეტმა ორგანულად დაუკავშირა თანამედროვეობას ("ოია ოიალე",  "ოიდა ნანაილა", "მარილი", "ელეგია მეგობრის სიკვდილზე" და სხვ.). ფოლკლორული საწყისი მარგიანის ლექსში მაღალ პოეტურ კულტურასთან არის შეწქყმული ("ამბავი რუსთაველის უშგულს მისვლისა", "მარიხი", "მუმლი მუხასა") და ორგანულადაა დაკავშირებული მის შემოქმედებით კრედოსთან ("მეც ხომ ვარ...", "ეს პირველ ქართულ ლექს...", "მე მინდა ვიყო შემოდგომა"). პატრიოტიზმი, რომელიც იმისდროინდელი ლექსების წამყვანი მოტივი იყო, უფრო მაღალ ხარისხში აჟღერდა მარგიანის მომდევნო პერიოდის პოეზიაში ("ქართლის ცხოვრების მემატიანე". "...უენგუროდ გავძლებ განა", "მე შენს კალთაზე მინდა ვიარო", "შენ და ილია რომ არ გვყოლოდით" და სხვ.). თავის მხრივ, გარდასული ომის გახსენება არაერთ შესანიშნავ ლექსს დაედო საფუძვლად ("წლების სახსოვრად", "იქ სიჭაბუკეს არ დავტოვებდი", ლირიკული პოემა "მირზა გელოვანი", "თოვაში შეხვედრა გაზაფხულთან" და სხვ.). მნიშვნელოვანი ადგილი უკავია მის შემოქმედებაში ფილოსოფიური და სამიჯნურო ლირიკასაც ("ჩემს ძველ ბინაში", "ჩემი ერთი უფერულო დღე", "და უნატრელი ის დღეც დადგება", "გუშინ არ ვიყავ...", "რა დრო გასულა", "რა იქნებოდა ეს სიჭაბუკე").

მარგიანის ლექსები თარგმნილია ყოფილ სსრკ-ის ხალხთა მრავალ ენაზე, აგრეთვე ინგლისურ, გერმანულ, ფრანგულ, რუმინულ, პოლონურ, ბულგარულ ენებზე. დაჯილდოებულია [[შრომის წითელი დროშის ორდენი | შრომის წითელი დროშის]], [[ხალხთა მეგობრობის  ორდენი | ხალხთა მეგობრობის]], 2 [[საპატიო ნიშანი | "საპატიო ნიშნის"]] ორდენებით და მედლებით.




შენ გინახავს სვანეთი - შემოსილი მწვანეთი. 

ჩემი ეზო პატარა, ჩემი კოშკი მაღალი. 

მუხა დაბერებული, ტოტებმოღერებული, 

ძველებური სიმღერა - ჩემთვის მუდამ ახალი? 

შემ გინახავს სვანეთი - მთები დათოვლილები, 

ჩემი კალო პატარა - ყურშას ერთი ნახტომი, 

შემ გსმენია ჰანგები - ჩანგზე აწყობილები, 

მონადირის გულიდან გრგვინვად ამონახდომი? 

შენ გინახავს ყანები - გაფენილი ხალიჩა, 

ანდა მოგისმენია სიმღერები მთიბლური? 

შენ გინახავს თავშალი ერთი ლამაზ ქალისა, 

როგორც დალის დალალი კლდეზე ჩამოკიდული? 

შენ გინახავს შუაღამით - ვარსკვლავების ციმციმი, 

მობიბინე ჯეჯილები - შემოსილი მწვანეთი? 

მე, მთიელი ქალაქში ვარ, მხოლოდ მაშინ ვიცინი, 

როცა შენთან მაგონდება ჩემი ტკბილი სვანეთი.


[[კატეგორია:ქართველები]] 
[[კატეგორია:ქართველი პოეტები]]
[[კატეგორია:დაბადებული  1916]]
