'''ლანჩხუთის რაიონი''' - ადმინისტრაციულ-ტერიტორიული [[რაიონი]] [[გურიის მხარე|გურიის მხარეში]]. რაიონის ტერიტორია [[1917]]-მდე შედიოდა ქუთაისის გუბერნიის ოზურგეთის მაზრაში, [[1921]]-დან ოზურგეთის მაზრაში. [[1930]]-დან ცალკე რაიონია.


==ბუნება==
მდებარეობს [[შავი ზღვა|შავი ზღვის]] სანაპიროზე, უკავია [[გურიის დაბლობი]] და მიმდებარე სერები. ტერიტორია - 533 კვ.კმ., მათ შორის სასოფლო-სამეურნეო სავარგულებს უკავია 270 კვ.კმ. რაიონის ტერიტორიაზე მიედინება მდინარეები [[სუფსა]], ფიჩორი, ლესისწყალი და სხვა. 


==მოსახლეობა==
მოსახლეობის რიცხოვნობა - 40 ათასი კაცი; სიმჭიდროვე - 76 კაცი კვ.კმ-ზე. რაიონში 57 დასახლებული პუნქტია: 1 [[ქალაქი]], 56 [[სოფელი]]. 


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

* ''ქალაქის საკრებულო'' - 1: [[ლანჩხუთი]];
* ''სოფლის საკრებულო'' - 15: აკეთის, აცანის, გვიმრალაურის, ლესა-ჭინათის, მამათის, მაჩხვარეთის, ნიგვზიანის, ნიგოითის, ნინოშვილის, სუფსის, ღრმაღელის, შუხუთის, ჩიბათის, ჩოჩხათის, ჯურუყვეთის..


==ეკონომიკა==
ძირითადი დარგებია [[მეჩაიეობა]], [[მეციტრუსეობა]], მარცვლეულის მეურნეობა, [[მეცხოველეობა]]. მრეწველობაში წამყვანია კვების (ჩაის) და საშენ მასალათა დარგები. რაიონის ტერიტორიაზე გადის სამხრეთ კავკასიის რკინიგზის მაგისტრალი.


==კულტურა==
რაიონში 51 სახელმწიფო ზოგადსაგანმანათლებლო [[სკოლა|სკოლაა]], 1 საშუალო პროფესიული სასწავლებელი, 32 [[ბიბლიოთეკა]], 2 [[თეატრი]] და 2 [[მუზეუმი]]. 


==ღირშესანიშნაობანი==
*''ისტორიული ძეგლები'': აცანის და ჯიქეთის მონასტრები, სოფელ ხორეთსა და გაგურში ხელოვნური გამოქვაბულები. 

{{გურია}}
[[კატეგორია:გურიის მხარე]]
