'''ბაკურ III''', მატიანე  [["მოქცევაჲ ქართლისაჲ"  | "მოქცევაჲ ქართლისაჲს"]]  მიხედვით, ქართლის 31-ე [[მეფე]], ძე [[თრდატ]] მეფისა. [["ქართლის ცხოვრება" | "ქართლის ცხოვრების"]] მეფეთა სიაში გამოტოვებულია. ბაკურ  III-ს იხსენიებენ [[სომხები | სომეხი]] ისტორიკოსები [[კორიუნი]] და [[მოვსეს ხორენაცი]]. ბაკურ დიდის სახელით იხსენიებს ბიზანტიის საეკლესიო ისტორიკოსი იოანე რუფინუსი (V საუკუნე) "პეტრე იბერის ცხოვრებაში", როგორც პეტრეს პაპას დედის მხრივ. დასახელებული წყაროების ურთიერთშეპირისპირებით, ბაკურ III მეფობდა ძირითადად 410-იან წლებში. ზემოხსენებული სომეხი ისტორიკოსების თანახმად, ბაკურ მეფის დროს შეიქმნა [[ქართული დამწერლობა]], ხოლო რუფინუსის თხზულებაში ის დასახელებულია ქართლის პირველ ქრისტიან მეფედ. როგორც მკვლევრები მიუთითებენ, არც ერთი ეს ცნობა არ შეეფერება სინამდვილეს. ზოგიერთი მკვლევარი ბაკურ III-ს აიგივებს ბერძნულ-რომაულ სამყაროში ცნობილ [[ბაკურ იბერიელი | ბაკურ იბერიელთან]]. ბაკურ III-ის დროს ქართლი ირანზე იყო პოლიტიკურად დამოკიდებული და თვით ბაკურ III ამის გამო ირანის ჯარების ერთ-ერთ სარდლად ითვლებოდა. "მოქცევაჲ ქართლისაჲ"  მას მიაწერს [[ბოლნისის სიონი | ბოლნისის სიონის]] აშენებას და არმაზის ციხის განახლებას.

[[კატეგორია:ქართველები]]
