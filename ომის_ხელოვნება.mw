''ეს სტატია ჩინური სამხედრო სტრატეგიის წიგნს ეხება.''


'''ომის ხელოვნება''' (ჩინურად: 孫子兵法; იკითხება: სუნ ძუ ბინ ფა; პირდაპირი მნიშვნელობა: სუნ ძუს სამხედრო სტრატეგია) ჩინური სამხედრო მოძღვრებაა დაწერილი [[ძ.წ. მე-6 საუკუნე|ძ.წ. მე-6 საუკუნეში]] [[სუნ ძუ|სუნ ძუს]] მიერ. შედგება 13 თავისაგან და თითოეული მათგანი ეთმობა ომის წარმოების თითო ასპექტს. დიდი ხნის განმავლობაში ითვლებოდა სამხედრო ტაქტიკისა და სტრატეგიების სრულყოფილ სწავლებად. ეს ერთ-ერთი ყველაზე განთქმული სტრატეგიული ნამუშევარია და მან დიდი წვლილი შეიტანა, როგორც სამხედრო დაგეგმარებაზე, ასევე მის გარეთაც. პირველად ნათარგმნი იქნა ფრანგი [[მისიონერი|მისიონერის]] მიერ დაახლოებით ორასი წლის წინ და, როგორც ცნობილია, მას დიდი ზეგავლენა მოუხდენია ნაპოლეონზე, გერმანიის გენშტაბზე მე-2 მსოფლიო ომში და ასევე [[სპარსეთის ყურე|სპარსეთის ყურეში]] "[[ოპერაცია უდაბნოს შტორმი]]" დაგეგმვაზე.


== 13 თავი ==
თავების სათაურები ლიონელ გილის 1910 წლის თარგმანიდან

*I. განლაგების გეგმა
*II. ომის წარმართვა
*III. სტრატეგიული თავდასხმა
*IV. ტექნიკური დახევა
*V. ენერგია
*VI. სუსტი და ძლიერი წერტილები
*VII. მანევრირება
*VIII. ტაქტიკური ვარირება
*IX. არმიის გადაადგილება
*X. მიდამო
*XI. ცხრა სიტუაცია
*XII. თავდასხმა ცეცხლით
*XIII. ჯაშუშთა გამოყენება

== სამხედრო გამოყენება ==
მრავალ აღმოსავლეთ აზიურ ქვეყანაში "ომის ხელოვნება" სამხედრო სამსახურის გამოცდისთვის პოტენციურ კანდიდატთათვის სილაბუსის ნაწილი იყო. ის ასევე გამოყენებული იყო ზოგიერთი ევროპული ქვეყნის სამხედრო ინსტიტუტების მიერ, მაგ. გერმანიაში პირველ მსოფლიო ომამდე. აშშ საზღვაო ძალებში ის სადაზვერვო პერსონალისთვის აუცილებელ საკითხავ ხოლო დანარჩენ სამხედრო მეზღვაურთათვის კი რეკომენდირებულ წიგნად ითვლება.

== გამოყენება არასამხედრო სფეროში ==
ზოგიერთის წარმოდგენით "ომის ხელოვნებას" მხოლოდ სამხედრო გამოყენება არა აქვს. წიგნში მოცემული ტექსტის უმეტესობა არის იმაზე თუ როგორ ვაწარმოოთ ომი ბრძოლის გარეშე. ის იძლევა რჩევებს როგორ დავამარცხოთ ოპონენტი ისე, რომ ფიზიკური შერკინების საჭიროება არ შეიქმნეს. თანამედროვე კორპორაციულ კულტურაში ის ისწავლება "ოფისის პოლიტიკისთვის" მოსამზადებლად და ეს წიგნი დასავლეთის ქვეყნების მაღაზიებში ძირითადად ბიზნესის განყოფილებებში იყიდება. ზოგიერთ სპორტში, როგორიცაა [[რაგბი]], ეს წიგნი თამაშის სტრატეგიის დასამუშავებლად იქნა გამოყენებული.

იაპონურ კომპანიათა უმრავლესობისთვის "ომის ხელოვნება" აუცილებელ წიგნთა შორისაა უმაღლესი რანგის მმართველებისათვის. ბოლო ხანებში ის მზარდი პოპულარობით სარგებლობს ასევე დასავლურ ბიზნეს წრეებშიც, როგორც დამხმარე იდეოლოგია მძაფრი კონკურენციის პირობებში წარმატების მისაღწევად.

[[en:The Art of War]]
[[bg:Изкуството на войната]]
[[es:El arte de la guerra]]
[[fr:L'Art de la guerre]]
[[nl:De kunst van het oorlogvoeren]]
[[ja:孫子 (書物)]]
[[pt:A arte da guerra]]
[[zh:孙子兵法]]
