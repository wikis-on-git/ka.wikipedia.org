'''ხევსურები''' - [[ქართველები|ქართველთა]] ეთნოგრაფიული ჯგუფი, ძირითადად სახლობენ [[ხევსურეთი|ხევსურეთში]], [[კავკასიონი|დიდი კავკასიონის]] ორივე მხარეს ხევსურეთის [[არაგვი|არაგვისა]] და [[არღუნი|არღუნის]] აუზებში. ინტენსიური მიგრაციის შედეგად მათი სოფლები გაჩნდა აგრეთვე [[ხევი (მხარე)|ხევში]], [[ერწო-თიანეთი|ერწო-თიანეთში]], [[კახეთი|კახეთში]] (შირაქი), [[ქვემო ქართლი|ქვემო ქართლში]] (გარდაბანი). ხევსურები ლაპარაკობენ [[ქართული ენა|ქართული ენის]] ხევსურულ დიალექტზე. დიდი ხნის განმავლობაში ხევსურები ინარჩუნებდნენ ტრადიციული კულტურის ნიშნებს: ტანსაცმელი, იარაღი, მრავალიარუსიანი საცხოვრებელი, ადათ-წესები და სხვა. 


[[ვახუშტი ბაგრატიონი]] ხევსურებს ასე ახასიათებს:

:''"ფიზიკურად ხევსური ჯანსაღია და მაგარი. ამასთანავე ის ამტანია და გამრჯე. ხევსური საშუალო ტანისაა, მხარბეძიანი და კუნთებმაგარი. სახით ის შავგვრემანია და პირმრგვალი. ცხვირი ხევსურს სწორი მოყვანილობისა აქვს, თვალები დიდი და შავი. ქცევაში დინჯია, მოქმედებაში კი მარდი. გულადობა და გამბედაობა ხევსურს არ აკლია და თავის პიროვნების დასაცავად თავგანწირვამდის მიდის. გულზვიადი და თავმოყვარე ხევსური ზნეობრივ შეურაცხყოფასა და ფიზიკურ სიმახინჯეს ვერ იტანს და თვითმკვლელობასაც სჩადის. უცხოსთან ხევსური ამაყია, მას ხევსურობით თავი მოაქვს, უცხოური არ მოსწონს და მას არც ბაძავს. ამასთანავე ხევსური ფრთხილია და იძვიანი. ის ადამიანს ძნელად თუ დაენდობა, მაგრამ დანდობილს ხევსური სამარემდის ჩაჰყვება და არ უღალატებს. ხევსურის ქალი ტანით ჯმუხია და ქცევით დინჯი, მას ქალური სინაზე აკლია და მამაკაცური იერი გადაკრავს. ხევსურ ქალსაც ახასიათებს სიმარდე და გულადობა. მაგრამ შრომისა და მძიმე სოციალური პირობების გამო ხევსურ ქალს სევდიანი და მოღუშული გამომეტყველება აქვს. მრუშობა და გარყვნილება ხევსურს ეჯავრება და მას აქ ადგილი არა აქვს".''

[[კატეგორია:ქართველები]]
[[კატეგორია:ეთნოგრაფია]]
