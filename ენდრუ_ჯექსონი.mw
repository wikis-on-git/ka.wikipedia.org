'''ჯექსონი, ენდრუ''' (* [[15 მარტი]]. [[1767]], უექსჰოუ ―    †    [[8 ივნისი]]. [[1845]], ნეშვილი, ტენესის შტატი), აშშ-ის სახელმწიფო მოღვაწე, ქვეყნის მეშვიდე პრეზიდენტი (1829-1837, დემოკრატიული პარტიის წარმომადგენელი). დაიბადა ირლანდიელი ემიგრანტის ოჯახში. სისტემატური განათლება არ მიუღია. მუშაობდა ადვოკატად სამხრეთ კაროლინაში, 1788 ტენესის პროკურორად დანიშნეს. მონაწილეობა მიიღო ტენესის ძირითადი კანონების შედგენაში (1796), შემდეგ ამ შტატის წარმომადგენელი იყო კონგრესში. ერთი ხნით ჩამოშორდა პოლიტიკურ ცხოვრებას. ინგლის-ამერიკის ომის დაწყებისას, 1812 ჯექსონი ტენესის შტატის პოლიციის უფროსად დანიშნეს გენერალ-მაიორის ჩინით, შემდეგ მთელი ჯარის სათავეში დააყენეს; 1815 ახალ ორლეანთან სასტიკად დაამარცხა ინგლისელები. 1821 ფლორიდის (რომელიც ესპანელებს წაართვეს) პირველი გუბერნატორი იყო. ჰარვარდის უნივერსიტეტმა დაუცველად მიანიჭა იურიდიულ მეცნიერებათა დოქტორის ხარისხი.


[[კატეგორია:ამერიკელები]]
