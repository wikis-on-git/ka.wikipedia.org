'''ქართლური კილო''' [[ქართული ენა|ქართული ენის]] საყრდენი კილოა. სწორედ იგი დაედო საფუძვლად ქართულ სალიტერატურო ენას ([[კახური კილო|კახურთან]] ერთად). ისტორიულად ცნობილია, რომ ძველი ქართული სალიტერატურო ენის ჩამოყალიბება ქართლის ტერიტორიაზე უნდა მომხდარიყო, რომელიც [[საქართველო|საქართველოს]] ტერიტორიულ და ადმინისტრაციულ-კულტურულ ცენტრს წარმოადგენდა. ჯერ კიდევ IV-III საუკუნეებში ჩვენს ერამდე ისტორიულ [[ქართლი|ქართლში]] ჩამოყალიბდა სამეფო, რომლის დედაქალაქი იყო ჯერ [[მცხეთა]] და შემდეგ [[თბილისი]]. აქ განვითარდა ქართული მწერლობა და აქვეა დაცული ადრინდელი ქართული წარწერებიც [[ბოლნისის სიონი|ბოლნისის სიონსა]] და [[ჯვრის მონასტერი|მცხეთის ჯვრის]] საყდარზე (V-VI-VII სს.) ქართლურის ზეგავლენა არ წყდებოდა მაშინაც, როცა თბილისი მტრის ხელში იყო და იგი სახელმწიფოსა და კულტურის ცენტრს არ წარმოადგენდა. პოლიტიკურსა და კულტურულ ცენტრებს არა ერთხელ გადაუნაცვლებია, მაგრამ ქართლის მიწა-წყლის ფარგლებს ეს საყრდენი არ გასცილებია.

ქართული ენის კილოთა შორის ქართლური ყველაზე უფრო ფართოდ გავრცელებული დიალექტია. მას უჭირავს საქართველოს ცენტრალური ადგილი და ვრცელდება [[კახეთი|კახეთიდან]] [[იმერეთის მხარე|იმერეთამდე]], ე.ი. [[არაგვი|არაგვისა]] და [[მტკვარი|მტკვრის]] ხეობიდან [[ლიხის მთა|ლიხის მთამდე]]. მიუხედავად ქართლურის დიდ მანძილზე გავრცელებისა, იგი შედარებით მთლიანია და არ იყოფა თვალსაჩინოდ განსხვავებულ დიალექტურ ერთეულებად. დღეისათვის ქართლურის გავრცელების არეა: ჩრდილოეთით ანანურ-დუშეთით დაწყებული და სამხრეთით თრიალეთის მთით გათავებული; აღმოსავლეთით კახეთიდან დაწყებული დასავლეთით იმერეთამდე. ქართლური მეტყველება მოიცავს შემდეგ ადმინისტრაციულ რაიონებს: [[დუშეთი|დუშეთის]], მცხეთის, ნაწილობრივ [[სამგორი|სამგორის]], [[მარნეული|მარნეულის]], [[თეთრი წყარო|თეთრი წყაროს]], [[ბოლნისი|ბოლნისის]], [[დმანისი|დმანისის]], [[წალკა|წალკის]], [[კასპი|კასპის]], [[გორი|გორის]], [[ზნაური|ზნაურის]], [[ქარელი|ქარელის]], [[ხაშური|ხაშურისა]] და [[ბორჯომი|ბორჯომის]] რაიონებს.

{{ესკიზი}}

[[კატეგორია:ქართული ენის კილოები]]
