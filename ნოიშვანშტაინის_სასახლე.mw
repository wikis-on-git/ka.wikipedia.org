[[სურათი:Castle Neuschwanstein.jpg|thumb|170px|ნოიშვანშტაინი]]
'''ნოიშვანშტაინის სასახლე''' (''[[გერმ.]]:'' Schloss Neuschwanstein) მდებარეობს [[გერმანია|გერმანიაში]], [[ბავარია|ბავარიაში]], [[შვანგაუ|შვანგაუს]] მახლობლად. სასახლე  ბავარიიას შეშლილი მეფის [[ლუდვიგ II (ბავარია)|ლუდვიგ II]]-ის ფანტაზიის ნაყოფია. არქიტექტურული თვალსაზრისით იგი XIX საუკუნის რომანტიული ჰისტორიზმის და ეკლექტიზმის მწვერვალს წარმოადგენს, რის გამოც მას "ზღაპრულ სასახლესაც"უწოდებენ. ნოიშვანშტაინის სასახლე ერთ-ერთი ყველაზე პოპულარული ტურისტული მისამართია გერმანიაში.


==ისტორია==
სასახლის ადგილზე თავდაპირველად არსებობდა 2 ციხესიმაგრე: წინა და უკანა ჰოენშვანგაუ, რომლებიც ლუდვიგ II-ის მეფობის დროისათვის მხოლოდ ნანგრევების სახით იყვნენ შემორჩენილი. ეს ნანგრევები სასახლის შენების დასაწყისისათვის მთლიანად იქნა აღებული. დღევანდელი [[ჰოენშვანგაუს სასახლე|ჰოენშვანგაუს სასახლის]] ადგილზე არსებობდა ციხესიმაგრე "შვანშტაინი". ამ ორი ადგილის სახელები არეულ იქნა XIX საუკუნის დასაწყისში.

[[სურათი:Neuschwanstein2.jpg|thumb|170px|პანორამა მარიენბრიუკედან]]
როგორც [[1868]] წლის [[15 მაისი|15 მაიის]] [[ვაგნერი, რიხარდ|რიხარდ ვაგნერისადმი]] მიწერილი წერილიდან ირკვევა, ლუდვიგ II-ს ჩაფიქრებული ჰქონდა სასახლე აეშენებინა გერმანული რაინდული ციხესიმაგრეების სტილში. ნიმუშად მას [[ვარტბურგის ციხესიამგრე]] მიაჩნდა, რომლითაც ის მოიხიბლა [[1867]] წელს [[აიზენახი|აიზენახში]] მოგზაუდობის დროს. მას სურდა გერმანული შუა საუკუნეების სტილის, [[ესპანეთი|ესპანური]] მავრული და ვაგნერის თქმულების ზღაპრული სასახლეების ელემენტების ერთმანეთში შერწყმა. რაც მოახერხეს კიდეც არქიტექტორებმა [[რიდელი, ედუარდ|ედუარდ  რიდელმა]] და [[იანკი, კრისტიან|კრისტიან იანკმა]].

[[სურათი:Neuschwanstein-3.jpg|thumb|left|170px|ხედი მთიდან]]
სასახლის საძირკველში პირველი ქვა დაიდო [[1869]] წლის [[5 სექტემბერი|5 სექტემბერს]]. [[1884]] წლისთვის იქ უკვე ცხოვრება შეიძლებოდა, თუმცა ჯერ კიდევ ლუდვიგ II-სიკვდილის დროს [[1886]] წელს სასახლე არ იყო ბოლომდე დასრულებული. ლუდვიგმა აქ მხოლოდ 172 დღე იცხოვრა. ნოიშვანშტაინის სასახლის მშენებლობა მისი სიკვდილის შემდეგ სრულად არ დასრულებულა, რაზეც მეტყველებს სამეფო ტახტის არარსებობა სატახტო დარბაზში.

[[მმო|მეორე მსოფლიო ომის]] მიწურულში აქ ინახებოდა [[გერმანიის რაიხსბანკი|გერმანიის რაიხსბანკის]] ოქროს მარაგი, რომელიც ომის ბოლო დღეებში დღემდე უცნობი ადგილზე იქნა გადატანილი. გადმოცემის თანახმად იქვე ახლო მდებარე [[ალატის ტბა|ალატის ტბაში]] იქნა ჩაძირული, თუმცა ამ ოქროს ვერ მიაკვლიეს.
