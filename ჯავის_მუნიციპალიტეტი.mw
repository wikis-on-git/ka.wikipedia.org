'''ჯავის რაიონი''' არის ადმინისტრაციული რაიონი [[შიდა ქართლის მხარე|შიდა ქართლის მხარეში]]. [[1917]] წლამდე შედიოდა ტფილისის გუბერნიის გორის მაზრაში, [[1922]] წლიდან სამხრეთ ოსეთის ავტონომიურ რესპუბლიკაში. ქართულ-ოსური კონფლიქტის შემდეგ ცხინვალის სეპარატისტული რეჟიმის კონტროლქვეშაა.

რაიონის ტერიტორია კავკასიონის სამხრეთ კალთებზე მდებარეობს მდინარეების დიდი ლიახვის, ყვირილის და ჯეჯორის ხეობებში. რაიონის ტერიტორია შეადგენს [[1448]] კვ. კმ-ს, სადაც კონფლიქტამდე დაახლოებით 10 ათასი კაცი ცხოვრობდა. აქ 2 დაბაა (ჯავა, კვაისა), 8 საკრებულო და 104 [[სოფელი]]. რაიონის ტერიტორიაზე გადის ტრანსკავკასიური მაგისტრალი, რომელიც სამხრეთ კავკასიას როკის გვირაბით ჩრდილოეთთან აკავშირებს.

ჯავის რაიონის ტერიტორიაზე მდებარეობს ხუროთმოძღვრების ძეგლები: კვაისა-ჯვრის ეკლესიის ნანგრევები (ადრინდელი ქრისტიანული ხანა), ეკლესიის ნანგრევები სარიტათაში, სოხთაში, ნადარბაზევში და სხვა.

{{შიდა ქართლი}}

[[კატეგორია:შიდა ქართლის მხარე]]
[[os:Хуссар Ирыстоны Дзауы район]]
