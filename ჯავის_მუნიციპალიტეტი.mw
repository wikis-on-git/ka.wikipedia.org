'''ჯავის რაიონი''' არის ადმინისტრაციული [[რაიონი]] [[შიდა ქართლის მხარე|შიდა ქართლის მხარეში]]. [[1917]] წლამდე შედიოდა ტფილისის გუბერნიის გორის მაზრაში, [[1922]] წლიდან სამხრეთ ოსეთის ავტონომიურ რესპუბლიკაში. ქართულ-ოსური კონფლიქტის შემდეგ ცხინვალის სეპარატისტული რეჟიმის კონტროლქვეშაა.


რაიონის ტერიტორია [[კავკასიონი|კავკასიონის]] სამხრეთ კალთებზე მდებარეობს მდინარეების [[ლიახვი|დიდი ლიახვის]], [[ყვირილა|ყვირილის]] და [[ჯეჯორა|ჯეჯორის]] ხეობებში. რაიონის ტერიტორია შეადგენს 1448 კვ. კმ-ს, სადაც კონფლიქტამდე დაახლოებით 10 ათასი კაცი ცხოვრობდა. აქ  2 [[დაბა|დაბაა]] ([[ჯავა]], [[კვაისა]]), 8 საკრებულო და 104 [[სოფელი]]. რაიონის ტერიტორიაზე გადის ტრანსკავკასიური მაგისტრალი, რომელიც სამხრეთ კავკასიას როკის გვირაბით ჩრდილოეთთან აკავშირებს.


ჯავის რაიონის ტერიტორიაზე მდებარეობს ხუროთმოძღვრების ძეგლები: კვაისა-ჯვრის ეკლესიის ნანგრევები (ადრინდელი ქრისტიანული ხანა), ეკლესიის ნანგრევები სარიტათაში, სოხთაში, ნადარბაზევში და სხვა.

{{შიდა ქართლი}}
[[კატეგორია:საქართველოს რაიონები]]
[[კატეგორია:შიდა ქართლის მხარე]]

[[os:Хуссар Ирыстоны Дзауы район]]
