'''აბაზასძენი''', აღმოსავლეთ საქართველოს ფეოდალური  საგვარეულო. წარმომავლობით დაკავშირებული ჩანს IX-X საუკუნეების შიდა ქართლის ერისთავების - [[ტბელები|ტბელების]] - ფეოდალური სახლთან. ვარაუდობენ, რომ  აბაზასძენთა გვარის ფუძემდებელია ბორცვისჯვრის X საუკუნის წარწერაში მოხსენიებული ტბელი აბაზაჲ. XI საუკუნის I ნახევარში აბაზასძენთ ეპყრათ ქართლის ერისთავობა. "გიორგი მთაწმინდლის ცხოვრების" მიხედვით, აბაზასძენი იყვნენ "ძლიერნი ახოანნი სიმდიდრესა ზედა, მკლავისა თჳსისასა, მოქადულნი და სიმრავლესა ზედა ერისასა აღზუავებულნი". XI საუკუნის შუა წლებში აბაზასძენი ცენტრალური ხელისუფლების წინააღმდეგ მებრძოლ ფეოდალთა პირველ რიგებში იყვნენ. მათი განდგომა მარცხითა და ერისთავობის დაკარგვით დამთავრდა. ამის შემდეგ აბაზასძენი დაკნინდნენ და ისტორიულ წყაროებში იშვიათად იხსენიებიან. [[1405]] დოკუმენტის ცნობით, აბაზასძენთა ერთი შტოსათვის მეფეს კახეთში [[აბულეთისძენი|აბულეთისძეთა]] მამული უბოძებია. XV-XVIII საუკუნეებში აბაზასძენი ზემო ქართლის სამეფო [[აზნაური|აზნაურები]] იყვნენ.



[[კატეგორია:საქართველოს ფეოდალთა საგვარეულოები]]
