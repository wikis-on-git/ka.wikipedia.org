[[საქართველო|საქართველოს]] ახალი '''სახელმწიფო გერბი''' შემოღებულ იქნა საქართველოს ორგანული კანონის საფუძველზე, რომელიც ძალაში შევიდა [[საქართველოს პრეზიდენტები|საქართველოს პრეზიდენტის]] ხელმოწერის შემდეგ [[2004]] წლის [[1 ოქტომბერი|1 ოქტომბრიდან]]. ეს კანონი ადგენს საქართველოს სახელმწიფო გერბის, როგორც სახელმწიფო სიმბოლოს, აღწერილობას, მისი გამოსახვის ფორმებს, გამოყენების სფეროს, გამოყენებისა და დაცვის წესს.

==დიდი გერბი==
[[სურათი:gerbi.jpg|საქართველოს გერბი|left|200px]] ''სახელმწიფო გერბი '' წარმოადგენს ჰერალდიკურ ფარს. ფარის მეწამულ ველზე გამოსახულია ოქროს ჯვრით დაბოლოებული ვერცხლის შუბით ვერცხლის გველეშაპის განმგმირავი  ვერცხლის მხედარი – წმინდა გიორგი ოქროს შარავანდედით. ფარზე ივერიული (ქართული) გვირგვინია. ფარისმტვირთველებად წარმოდგენილია ოქროს ორი ლომი. ფარის საყრდენია ვაზის ქართული, სტილიზებული ორნამენტი, ჩაწნული სადევიზე ბაფთით. სადევიზე ბაფთაზე მხედრული ანბანით აღნიშნულია დევიზი „ძალა ერთობაშია“.

==პატარა გერბი==
[[სურათი:gerbi_mtsire.jpg|მცირე გერბი|left|100px]] ''მცირე სახელმწიფო გერბი '' წარმოადგენს ჰერალდიკურ ფარს. ფარის მეწამულ ველზე გამოსახულია ოქროს ჯვრით დაბოლოებული ვერცხლის შუბით ვერცხლის გველეშაპის განმგმირავი ვერცხლის მხედარი – წმინდა გიორგი ოქროს შარავანდედით. ფარზე ივერიული (ქართული) გვირგვინია.

==რესურსები ინტერნეტში==
გერბის აღწერილობის ოფიციალური ვერსია იხილეთ აქ: [[http://www.president.gov.ge/?l=G&m=7&sm=2]]

[[კატეგორია:საქართველო]]
