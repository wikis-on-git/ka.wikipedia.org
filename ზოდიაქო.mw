'''ზოდიაქო''', ზოდიქოს წრე (ბერძ. zōdiakos<zōon - [[ცხოველები |ცხოველი]]), [[ეკლიპტიკა |ეკლიპტიკის]] გასწვრივ განლაგებული 12 [[თანავარსკვლავედები|თანავარსკვლავედი]] ([[ვერძი]], [[კურო]], [[მარჩბივი]], [[კირჩხიბი]], [[ლომი (ზოდიაქო)]], [[ქალწული]], [[სასწორი]], [[ღრიანკალი]], [[მშვილდოსანი (ზოდიაქო)]], [[თხის რქა]], [[მერწყული]], [[თევზი]]). ზოდიაქოს თანავარსკვლავედებზე გადის [[მზე|მზის]] ხილული წლიური გზა ვარსკვლავთა შორის და [[მზის სისტემა|მზის სისტემის]] პლანეტების ხილული წლიური გზები. სახელწოდება  იმით არის გაპირობებული, რომ ზოდიაქოს თანავარსკვლავთა უმრავლესობა ძველთაგანვე ცხოველების  სახელს ატარებს.

ზოდიაქოს თანავარსკვლავედები განცალკევებულ ჯგუფად გამოყვეს და მათთვის სპეციალური ნიშნები შემოიღეს ჯერ კიდევ ძვ. ბერძნებმა ([[ასტრონომიული ნიშნები]]). სათანადო თანავარსკვლავედის ნიშნები აქვს აგრეთვე  მათში მდებარე [[ბუნიობა|ბუნიობისა]] და [[მზებუდობა|მზებუდობის]] წერტილებს (ვერძი და სასწორი, შესაბამისად, [[გაზაფხული|გაზაფხულისა]] და [[შემოდგომა |შემოდგომის]] ბუნიობისა, ხოლო კირჩხიბი და თხის რქა - [[ზაფხული|ზაფხულისა]] და [[ზამთარი|ზამთრის]] მზებუდობის წერტილებს). ეს აღნიშვნები დღემდეა შემორჩენილი, თუმცა [[პრეცესია|პრეცესიის]] გამო აღნიშნული წერტილები ამჟამად სხვა თანავარსკვლავედებშია. ძველთაგანვე შემორჩენილია [[ჩრდილოეთი ტროპიკები|ჩრდილოეთ]] და [[სამხრეთი ტროპიკები|სამხრეთ ტროპიკების]] სახელწოდებანიც: კირჩხიბის ტროპიკი და თხის რქის ტროპიკი. საქართველოს ტერიტორიიდან ზოდიაქოს ყველა თანავარსკვლავედი ჩანს.

[[კატეგორია:ასტრონომია]]
[[ca:Zodíac]]
[[da:Stjernetegn]]
[[de:Tierkreiszeichen]]
[[en:Zodiac]]
[[eo:Zodiako]]
[[es:Zodiaco]]
[[fr:Zodiaque]]
[[it:Zodiaco]]
[[ja:十二宮]]
[[la:Zodiacus]]
[[nl:Dierenriem]]
[[pt:Lista de signos do zodíaco]]
[[ru:Зодиакальные созвездия]]
