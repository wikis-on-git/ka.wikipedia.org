'''რუბინშტეინი, მარკ''' მიხეილის ძე ( * [[13 ნოემბერი]]. [[26 ნოემბერი]], [[1915]], [[თბილისი]]  ―  †  [[ 29 ივნისი]], [[1978]], იქვე ), საბჭოთა გეოლოგი, საქართველოს სსრ მეცნიერებათა აკადემიის წევრ-კორესპოდენტი ( 1974 ), გეოლოგიის მინერალოგიურ მეცნიერებათა დოქტორი ( 1967 ), პროფესორი ( 1968 ). სკკპ წევრი 1944-იდან. 1938 დაამთავრა [[კიროვი, სერგეი | ს. კიროვის]] სახელობის საქართველოს ინდუსტრიული ინსტიტუტი. 1945-იდან მუშაობდა საქართველოს სსრ მეცნიერებათა აკადემიის [[ჯანელიძე, ალექსანდრე | ა. ჯანელიძის]] სახელობის გეოლოგიის ინსტიტუტში, სადაც 1954-55 ხელმძღვანელობდა პეტროგრაფიის განყოფილებას, 1955-იდან  ― ქანების აბსოლუტური ასაკის ლაბორატორიას. 1969-76 იყო ამავე ინსტიტუტის დირექტორის მოადგილე სამეცნიერო დარგში. პედაგოგიურ მოღვაწეობას ეწეოდა ვ. ი. ლენინის სახელობის საქართველოს პოლიტექნიკურ ინსტიტუტში ( 1944-54 ) და თბილისის სახელმწიფო უნივერსიტეტში ( 1954-იდან ).

რუბინშტეინის შრომები ძირითადად შეეხება აბსოლუტური გეოქრონოლოგიის, სეისმოტექტონიკის, რეგიონული გეოლოგიის საკითხებს. საქართველოს სსრ სახელმწიფო პრემია ( [[1973]] ). დაჯილდოებულია "საპატიო ნიშნის" ორდენით და მედლით.


[[კატეგორია:დაბადებული  1915]]
[[კატეგორია:გარდაცვლილი  1978]]
