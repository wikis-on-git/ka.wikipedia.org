მისი უწმიდესობა და უნეტარესობა '''დავით V''' (ერისკაცობაში ხარიტონ ჯიბოს ძე დევდარიანი) (*[[6 აპრილი]], [[1903]], სოფ. მიროწმინდა, [[ხარაგაული]]ს რაიონი  ― † [[ 9 ნოემბერი]], [[1977]], [[თბილისი]]), [[საქართველო |სრულიად საქართველოს]] [[კათოლიკოსი | კათოლიკოს-პატრიარქი]] და [[მცხეთა]]-[[თბილისი]]ს მთავარეპისკოპოსი [[1972]]-[[1977]] წლებში. [[1928]] ხარაგაულის ოლქის მთავარი ხუცესი. [[1930]]-იდან  თბილისში მსახურობდა სიონის საკათედრო ტაძარში, [[1932]]-[[1945]] თბილისის ქვაშვეთის წმ. გიორგის ეკლესიაში, [[1945]]-[[1947]] - წმინდა ნინოს ეკლესიაში. [[1956]]-იდან ჯერ აქიმანდრიტი, შემდეგ ეპისკოპოსი (განაგებდა არგვეთისა და ურბნისის ეპარქიებს). [[1959]]-[[1972]] სრულიად საქართველოს კათოლიკოს-პატრიარქის ქორეპისკოპოსი. სსრკ და საქართველოს მშვიდობის დაცვის კომიტეტების წევრი. დაკრძალულია თბილისში, სიონის საკათედრო ტაძარში. 


[[კატეგორია:ქართველები]]
[[კატეგორია:საქართველოს კათალიკოსები]]
