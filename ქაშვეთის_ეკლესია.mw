'''ქაშვეთი''', ხუროთმოძღვრული ძეგლი თბილისში. აგებულია [[1904]]-[[1910]] ძველი ეკლესიის ადგილზე. ადრე აქ იდგა [[დავით გარეჯელი|დავით გარეჯელის]] სახელთან დაკავშირებული უძველესი ტაძარი, რომელიც XVIII საუკუნეში ამილახვრების აგებულმა აგურის ეკლესიამ შეცვალა. 


XIX საუკუნის მიწურილს ისიც დაზიანდა. ქაშვეთის მაშინდელმა წინამძღვარმა მარკოზ ტყემალაძემ და ტაძრის მესვეურებმა ახალი შენობის აგება გადაწყვიტეს. პროექტი შეადგინა არქიტექტორმა ლ. ბილფელდმა, რომელმაც ნიმუშად [[სამთავისი (ტაძარი)|სამთავისის ტაძარი]] გამოიყენა. მაღალტექნიკურად შესრულებული მდიდრული ჩუქურთმა [[აგლაძეები|ნეოფატე აგლაძეს]] ეკუთვნის. თუმცა ტაძარში უხვადაა ძველი ქართული ხელოვნებისათვის უცხო ეკლექტიკური ხასიათის ელემენტები, მაგრამ მას ბევრი ღირსებაც აქვს. ქაშვეთიკარგად არის შეხამებული ადგილმდებარეობასთან და თავისი სილუეტით მნიშვნელოვანი ადგილი უჭირავს ქალაქის ცენტრის ანსამბლში. [[1947]] ქაშვეთის ტაძარი მოხატა [[გუდიაშვილი, ლადო|ლ. გუდიაშვილმა]]. 


[[კატეგორია:საქართველოს ხუროთმოძღვრების ძეგლები]]
