'''დათუნა (დავით) ქსნის ერისთავი''' ( †  [[1717]]), [[ერისთავი (თანამდებობა)|ერისთავი]] [[1675]]-[[1696]], [[1700]]-[[1717]], [[შალვა ქსნის ერისთავი|შალვა ქსნის ერისთავის]] ძე.

ცოლად ჰყავდა [[ქართლის სამეფო|ქართლის]] მეფის [[გიორგი XI|გიორგი XI-ის]] ასული. [[1675]] გიორგი XI-მ, რომელიც იმ დროს ქართლის გამგებლად იყო, გააძევა აჯანყებული [[იესე ქსნის ერისთავი]] და ერისთავად დათუნა დანიშნა. [[1688]]  დათუნა ქსნის ერისთავი არ დაეხმარა გიორგი XI-ს აჯანყებული [[გიორგი არაგვის ერისთავი|გიორგი არაგვის ერისთავის]] წინააღმდეგ ბრძოლაში. არაგვის ერისთავი მაინც დამარცხდა და მეფის კარზე მივიდა პატიების სათხოვნელად, მაგრამ დათუნა ქსნის ერისთავის წაქეზებით მეფესთან არ შესულა, ისე გაიპარა. ქართლში [[ერეკლე I|ერეკლე I-ის]] გამეფებიდან ([[1688]]) დათუნა ქსნის ერისთავი ხან ერეკლე I-ს ემხრობოდა და ხან გიორგი XI-ს. [[1696]] ერეკლე I-მა დათუნა ქსნის ერისთავი გადააყენა და გიორგი XI-ის სხვა  მომხრეებთან ერთად [[ირანი|ირანში]] გაგზავნა. ერისთავად დათუნა ქსნის ერისთავის ბიძაშვილი [[დავით ქსნის ერისთავი|დავითი ]] დანიშნა. 

[[1700]] დათუნას დედის წაქეზებით ქსნისხეველები აჯანყდნენ და დავით ქსნის ერისთავი მოკლეს. ერეკლე I-მა აჯანყება ჩააქრო, ირანიდან გამოიწვია დათუნა და კვლავ ერისთავად დასვა ([[1700]]), [[ვახტანგ VI|ვახტანგ VI-ის]] ქართლის გამგებლად დანიშვნის შემდეგ, როგორც ჩანს, დათუნა ქსნის ერისთავი ერთხანს ვახტანგის ერთგული იყო, შემდეგ მასაც გადაუდგა და გიორგი არაგვის ერისთავთან ერთად [[შაჰი|შაჰს]] ვახტანგის გადაყენება და [[იესე]] მეფედ დანიშვნა სთხოვა. იესეს მეფობაში ([[1714]]-[[1716]]) იგი ქართლის მეფის [[სახლთუხუცესი]] იყო. [[1717]] მეფე ბაქარმა სახლთუხუცესობა ჩამოართვა. დათუნა ქსნის ერისთავი მეფეს გადაუდგა. ბაქარმა თავისი ძმა ვახუშტი ბატონიშვილი გაგზავნა ჯარით დათუნას წინააღმდეგ, მაგრამ ერისთავის ბრძოლის დაწყებამდე გარდაიცვალა, მისი შვილები გადაიხვეწნენ, ვახუშტიმ [[ქსნის საერისთავო]] დაიკავა.

[[კატეგორია:ქართველები]]
[[კატეგორია:გარდაცვლილი1717]]
