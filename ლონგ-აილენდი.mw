[[Image:LongIsland.JPG|385px|thumb|right|ლონგ-აილენდის ფოტო გადაღებული [[ნასა]]-ს მიერ.]]
'''ლონგ-აილენდი''' ([[ინგლ.]] Long Island - გრძელი კუნძული) კუნძულია [[ნიუ-იორკი (შტატი)|ნიუ-იორკში]], [[აშშ]], 3567 კმ² ფართობითა და 7,536 მილიონი მცხოვრებით (2005 წ. ცენზი). ეს უდიდესი და ყველაზე მჭიდროდ დასახლებული კუნძულია კონტინენტურ აშშ-ში. მოსახლეობის რაოდენობით მე-17-ა მსოფლიოში და ამ პარამეტრით წინ უსწრებს იაპონიის კუნძულ [[ჰოკაიდო|ჰოკაიდოსა]] და ქვეყნებს - [[ირლანდია|ირლანდიასა]] და [[იამაიკა|იამაიკას]]. სახელწოდებიდან გამომდინარე კუნძული საკმაოდ გრძელია - 190 კმ, მისი სიგანე კი ყველაზე განიერ მონაკვეთზე 32 კმ-ია. ლონგ-აილენდის ადგილობრივ ინდიელთა სახელია ”პავმონავკი” (Paumonauk) და ნიშნავს თევზის ფორმის კუნძულს.

ლონგ-აილენდის დასავლეთ ნაწილში მდებარეობს ნიუ-იორკის [[ბრუკლინი|ბრუკლინის]] რაიონი (კინგსის ქაუნთი) და [[ქუინსი]] (ქუინსის ქაუნთი); აღმოსავლეთით - ნასაუსა და საფოლკის ქაუნთები. მიუხედავად ამისა, ქოლოქვიალურად ”ლონგ-აილენდს” ან უბრალოდ ”აილენდს” მხოლოდ ნასაუსა და საფოლკის ქაუნთებს უწოდებენ; ბრუკლინი და ქუინსი გამოტოვებულია, ვინაიდან ისინი ქალაქ ნიუ-იორკს ეკუთვნის.

ლონგ-აილენდი ცნობილია ცხოვრების განსაკუთრებით მაღალი დონით. 2004 წლისთვის ნასაუს ქაუნთი ნიუ-იორკის შტატში ერთ სულ მოსახლეზე ყველაზე მდიდარ ადმ. ერთეულად ითვლებოდა, აშშ-ის მასშტაბით კი ამ კრიტერიუმით მეექვსეა. საფოლკის ქაუნთი განთქმულია კუნძულის სანაპიროზე მდებარე მდიდრული ვილებით, მათ შორის აღსანიშნავია  ”ჰამპტონსი”. [[ფსბ|ფედერალური საგამოძიებო ბიუროს]] ინდექსის მიხედვით ლონგ-აილენდი (ნასაუ-საფოლკი) კრიმინალის დონის სიმცირით აშშ-ში მეორე ადგილზეა.

{{აშშ}}
[[კატეგორია:ნიუ-იორკი]]
[[კატეგორია:აშშ-ის გეოგრაფია]]
[[კატეგორია:კუნძულები]]

[[de:Long Island]]
[[en:Long Island]]
[[es:Long Island]]
[[fr:Long Island]]
[[ga:An tOileán Fada]]
[[he:לונג איילנד]]
[[it:Long Island (USA)]]
[[nl:Long Island]]
[[no:Long Island]]
[[pl:Long Island]]
[[ru:Лонг-Айленд (остров)]]
[[sq:Long Island]]
[[sr:Лонг Ајленд]]
[[sv:Long Island]]
[[zh:长岛 (纽约)]]
