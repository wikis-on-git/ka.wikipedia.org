[[სურათი:Mozart.jpg|thumb|ვოლფგანგ ამადეუს მოცარტი]]
'''მოცარტი, ვოლფგანგ ამადეუს'''(* [[27 იანვარი]], [[1756]], [[ზალცბურგი]]; † [[5 დეკემბერი]], [[1791]] [[ვენა]]), [[ავსტრიელები|ავსტრიელი]] კომპოზიტორი, ვენის კლასიკური სკოლის ერთ-ერთი დიდი წარმომადგენელი.



მოცარტის ნაწარმოებები უმნიშვნელოვანესია მუსიკალური სამყაროსთვის და შედის ყოველი მუსიკოს-შემსრულებლის რეპერტუარში.

მოცარტი დაიბადა ზალცბურგის კარის კაპელმაისტერის და კომპოზიტორის, ლეოპოლდ მოცარტისა და ანა მარია პერტლის ოჯახში. მან პირველი გაკვეთილები ვიოლინოს, ფორტეპიანოს  და კომპოზიციაში მამასთან მიიღო. იგი გამოირჩეოდა განსაკუთრებული მუსიკალური ტალანტით, ხუთი წლის ასაკში მან უკვე რამდენიმე პატარა მუსიკალური ნაწარმოები შეთხზა. 

ექვსი წლის ასაკში იგი შესანიშნავად ფლობდა ვიოლინოზე და ფორტეპიანოზე დაკვრას.
მოცარტის და ნანერლი და თვით მოცარტი [[1762]] წლიდან   უკვე მართავდნენ კონცერტებს ვიოლინოსა და ფორტეპიანოსათვის. ბავშვების დიდმა წარმატებამ მიუნხენის კარზე მტკიცედ გადააწყვეტინა ლეოპოლდ მოცარტს, რომ საჭირო იყო მოცარტის უფრო დიდ ასპარეზზე გაყვანა. მან [[1763]] წელს მთელი ოჯახით, დიდი მოგზაურობა დაიწყო, რომელიც სამ წელზე მეტს გრძელდებოდა.

ეს იყო მათი პირველი მოგზაურობა ევროპაში. ამ ტურნეში შედიოდა ევროპის მრავალი დიდი ქალაქი: [[მიუნხენი]], აუგსბურგი, ლუდვიგსბურგი, ჰაიდელბერგი, მაინცი, [[ფრანკფურტი]], კობლენცი, [[კიოლნი]], [[ბრიუსელი]], [[პარიზი]], ვერსალი, [[ლონდონი]], [[ამსტერდამი]], ლიონი, [[ჟენევა]], ბერნი, [[ციურიხი]], ულმი და ისევ მიუნხენი, სადაც ბავშვები საგრაფო კარებზე და მუსიკალურ აკადემიებში მუზიცირებდნენ.

ამ მოგზაურობის დროს შეიქმნა პირველი სონატები ვიოლინოსა და ფორტეპიანოსათვის და ასევე პირველი [[სიმფონია]] Es-Dur([[KV]] 16).იგი ლონდონში ეცნობა იტალიურ ოპერას და სიმფონიას.

ზალცბურგში დაბრუნების შემდეგ, სხვა კარის მუსიკოსებთან ერთად ქმნის პირველ ოპერას.

[[1766]] წელს ოჯახი მიემგზავრება ვენაში, მაგრამ ეპიდემიის გამო უწევთ ვენის დატოვება და თავს ოლმოუტცში აფარებენ. [[1768]] წელს ბრუნდება მოცარტი ვენაში და ქმნის [[ზინგშპილი]] "''ბასტიენ და ბასტიენა''" (KV 50) და [[ოპერა-ბუფა]] "''La finta semplice''" (KV 51), რისი პრემიერაც მიუხედავად კაიზერ [[ფრანც I|ფრანც I-ის]] შეკვეთისა არ შედგა, [[იტალიური პარტია|"იტალიური პარტიის"]] ინტრიგების გამო.

1769 წლის დეკემბერში მოცარტი მამასთან ერთად იწყებს შემდეგ ტურნეს იტალიაში, რომელსაც თავბრუსდამხვევი წარმატება ხვდება.

[[მილანი|მილანში]] მან ერთი მოსმენით [[გრეგორიო ალეგრის]] ცხრა ხმიანი [[მიზერერეს]] [[პარტიტურა]] უშეცდომოდ  ჩაწერა ნოტებში, როდესაც ამ პარტიტურის გავრცელება [[ვატიკანი|ვატიკანისგან]] სასტიკად იკრძალებოდა.

პადრე [[მარტინი, ჯოვანი ბატისტა|ჯოვანი ბატისტა მარტინისთან]] ეუფლებოდა მოცარტი [[კონტრაპუნქტი|კონტრაპუნქტს]]. ერთერთი გამოცდის წარმატებულად ჩაბარების შემდეგ მას ბოლონიის ფილარმონიული აკადემია იღებს, სადაც იგი ცნობილ იტალიელ მუსიკოსებს: [[ჯოვანი ბატისტა სამარტინის]], [[ნიკოლო პიჩინის]], [[პიეტრო ნარდინის]] და [[პაიზიელო, ჯოვანი|ჯოვანი პაისიელოს]] ხვდება. 

1770 წლის 26 დეკემბერს მილანში შედგა მისი [[ოპერა-სერია|ოპერა-სერიის]] "Mitridate, Rè di Ponto" (KV 87)პრემიერა, რასაც თავისი დიდი წარმატების გამო მალევე მოყვა "Serenata teatrale Ascanio in Alba" (KV 111, პრემიერა შედგა მილანში 17 ოქტომბრის 1771 წელს) და  "Dramma per musica Lucio Silla" (KV 135, პრემიერა შედგა მილანში 1772/1773 წლების სეზონზე).

ზალცბურგში 1772 წელს არქიეპისკოპოსად დაინიშნა [[მანსფელდი, ჰიერონიმუს კოლორედო| ჰიერონიმუს კოლორედო-მანსფელდი]], რომელმაც მოცარტი ზალცბურგის კარის კაპელის [[კონცერტმაისტერი|კონცერტმაისტერად]] დანიშნა. მიუხედავად ზალცბურგის სამსახურის მკაცრი [[რეგლამენტი|რეგლამენტისა]], მოცარტი არ წყვეტს თავის მოგზაურობას მამასთან ერთად. 1772/1773 წლებში მათი იტალიაში მოგზაურობის დროს შედგა „ლუციო სილას“(Lucio Silla) პრემიერა. 1773 წლის ბოლოს კი მოცარტი ქმნის  პირველ [[საფორტეპიანო კონცერტი|საფორტეპიანო კონცერტს]].
ხანგძლივი პაუზის შემდეგ, 1777 წელს  არქიეპისკოპოსთან არასასურველი ურთიერთობის გამო, ინთავისუფლებს თავს მოცარტი ზალცბურგის კარის კაპელისგან.

ზალცბურგიდან განთავისუფლების შემდეგ, მოცარტი მიმეზავრება დედასთან ერთად სხვადასხვა ქალაქებში უკეთესი სამუშაოს საძებნელად. მანჰაიმში იგი ეცნობა იმპერატორ კარლ თეოდორს და მის ორკესტრს, რომლის კაპელმაისტერი, ცნობილი კომპოზიტორი [[კანაბიჩი, ქრისტიან|ქრისტიან კანაბიჩი]] მისი ერთგული მეგობარი ხდება(იხ. აგრეთვე [[მანჰაიმის სკოლა]]).

1778 წელს მამის ინიციატივით მოცარტი პარიზს მიემგზავრება. პარიზში დაიდგა მისი ბალეტი "Les petits riens", რასაც დიდი გამოხმაურება არ მოჰყოლია. ამავე წლის ივლისში გარდაეცვალა დედა.

1779 წელს მოცარტი ბრუნდება ზალცბურგში. იგი ინიშნება კარის ორგანისტად. მიუხედავად იმპერატორთან კვლავ დაძაბული ურთიერთობისა ამჯერად თითქმის ორი წელი გაატარა მან ზალცბურგში. აქ მან შექმნა "Krönungsmesse"(KV 317) და ოპერა "იდომენევსი - კრეტის მეფე"(KV 366).

1981 წელს მისმა კონფლიქტმა არქიეპისკოპოსთან პიკს მიაღწია. შეუძლებელი გახდა  მისი ზალცბურგში გაჩერება და იგი გადადის ვენაში.

ზალცბურგის "კლანჭებიდან" განთავისუფლებული მოცარტი ვენაში განაგრძობს ცხოვრება, სადაც იქმნება მისი უმნიშვნელოვანესი ოპერები:
1782 წელს შედგა ვენაში პრემიერა "[[მოტაცება სერალიდან]]"(Die Entführung aus dem Serail)(KV 384), რასაც მოჰყვა 1786 წლის 1 მაისს ოპერა ბუფას, "[[ფიგაროს ქორწინება|ფიგაროს ქორწინების]]" (Le nozze di Figaro)(KV 492) პრემიერა.
1787 წლის 29 ოქტომბერს  პრაღაში შედგა "[[დასჯილი გარყვნილი ანუ დონ ჟუანი|დასჯილი გარყვნილი ანუ დონ ჟუანის]]"(Don Giovanni)(KV 527) პრემიერა.
1790 წლის 26 იანვარს ოპერა ბუფას "[[ასე იქცევა ყველა ქალი]]"(Cosi fan tutte)(KV 588)  იდგმება ვენაში. ბოლო სამი ოპერის ლიბრეტოს ავტორია ლორენცო და პონტე.
1791 წლის 6 სექტემბერს შედგა ოპერა სერიას "La clemenza di Tito" (KV 621)პრემიერა პრაღაში და ამავე წლის 30 სექტემბერს უმნიშვნელოვანესი ოპერა "[[ჯადოსნური ფლეიტა]]"(Die Zauberflöte)(KV 620) დაიდგა ემანუილ შიკანედერის თეატრში auf der Wieden.
ვენის შემოქმედებაში შედის აგრეთვე მესა c-Moll(KV 427)(1783), [[ჰაიდნი, იოზეფ|ი. ჰაიდნზე]] მიძღვნილი 6 [[კვარტეტი]] (KV 387, 421, 428, 458, 464, 465)(1785),  "ლინცის" სიმფონია(Linzer Sinfonie)(KV 425),
"პრაღის" სიმფონია(Prager Sinfonie)(KV 504)(1786) და "მცირე ღამის მუსიკა"(Eine kleine Nachtmusik)(KV 525)(1787), აგრეთვე ბოლო 3 სიმფონია: Es-Dur(KV 543), g-Moll(KV 550) da C-Dur "იუპიტერის" სიმფონია (Jupiter-Sinfonie)(KV 551)(1788).



ვენაში  1782/1783 წლებში მოცარტი იცნობს გოტფრიდ ვან სვიტენს, იმპერატორულ ბიბლიოთეკის(დღევანდელ ავსტრიის სახელმწიფო ბიბლიოთეკის) პრეფეკტს, რომელიც მას აცნობს [[ბახი, იოჰან სებასტიან|ი.ს. ბახისა]] და [[ჰენდელი, გეორგ ფრიდრიხ|გ.ფ. ჰენდელის]] ნაწარმოებებს, მანუფაკტურებს. [[ბაროკო|ბაროკოს]] დროის ნაწარმოებები დიდ გავლენას ახდენს მოცარტის შემოქმედებაზე.

1782 წლის 4 აგვისტოს მოცარტი ქორწინდება [[ვებერი, კონსტანცა|კონსტანცა ვებერზე]], რომელიც მან მანჰაიმში ყოფნის დროს გაიცნო. ექვსი შვილისგან, რომლიც მათ გაუჩნდათ გადარჩა მხოლოდ ორი, კარლ ტომასი და ფრანც ქსავერ ვოლფგანგი.
მოცარტის მამა ლეოპოლდ მოცარტი ორჯერ აკითხავს მას ვენაში, 1783 და 1785 წლებში. იგი 1787 წელს გარდაიცვალა.

ოპერა "ფიგაროს ქორწინებას" და მის მაშინდელ ოპერებს, რომლებიც ვენაში დაიდგა, წარმატება არ მოჰყოლია. წარმატება მის ოპერებს პრაღაში მოჰყვა. მაგრამ ეს მის მატერიალურ მდგომარეობას ვერ შველიდა. მოგვიანებით "ჯადოსნურმა ფლეიტამ" ასე თუ ისე მოიპოვა წარმატება, რამაც მოცარტს  მატერიალური მდგომარეობაც საგრძნობლად გაუუმჯობესა.
"ჯადოსანური ფლეიტის" პრემიერიდან რამდენიმე კვირის შემდეგ, 20 ნოემბერს იგი ლოგინად ჩავარდა და 5 დეკემბერს გარდაიცვალა. იგი ამ დროს 36 წლის იყო.

მისი სიკვდილის კონკრეტული მიზეზი არ არსებობს. "ციებცხელება" იყო პირველი დიაგნოზი, რომელიც მიცვალებულის პირველი შემოწმების შემდეგ დადგინდა. ასევე სხვა ვერსიებიც, სიფილისი, რევმატიზმი და ინფარქტი არ გამოირიცხებიან. ლეგენდის დონეზეა აგრეთვე ვერსია, რომ იგი მისმა თანამედროვე კოლეგამ,  კომპოზიტორმა [[ანტონიო სალიერი|ანტონიო სალიერიმ]] მოკლა.

თანამედროვე სამედიცინო კვლევის მიხედვით მოცარტის სიკვდილის მიზეზი, მის ბავშვობაში ექიმების, ავადმყოფობის წინააღმდეგ არასწორი მოქმედებაა დადგენილი, რამაც მოგვიანებით გულისა და სხვა ორგანოების ფუნქციის მოშლა გამოიწვია.
ცნობილია აგრეთვე ვერსიაც, რომ იგი მოწამლეს. ამას თვით მოცარტის ბოლო შეხვედრის დროს, თავის მეუღლეს, კონსტანცას ეუბნება, რომ იგი დარწმუნებულია იმაში, რომ მოწამლეს.

მოცარტი დასაფლავებულ იქნა ვენაში, წმ. მარქსერის სასაფლაოზე.




{{ბიოგრაფია}}

[[კატეგორია:ავსტრიელები]]
[[კატეგორია:ავსტრიელი კომპოზიტორები]]
[[კატეგორია:დაბადებული 1756]] 
[[კატეგორია:გარდაცვლილი 1791]]



[[af:Wolfgang Amadeus Mozart]]
[[an:Wolfgang Amadeus Mozart]]
[[ar:فولفغانغ أماديوس موتسارت]]
[[ast:Wolfgang Amadeus Mozart]]
[[bg:Волфганг Амадеус Моцарт]]
[[bs:Wolfgang Amadeus Mozart]]
[[ca:Wolfgang Amadeus Mozart]]
[[cs:Wolfgang Amadeus Mozart]]
[[cy:Wolfgang Amadeus Mozart]]
[[da:Wolfgang Amadeus Mozart]]
[[de:Wolfgang Amadeus Mozart]]
[[el:Βόλφγκανγκ Αμαντέους Μότσαρτ]]
[[en:Wolfgang Amadeus Mozart]]
[[eo:Wolfgang Amadeus MOZART]]
[[es:Wolfgang Amadeus Mozart]]
[[et:Wolfgang Amadeus Mozart]]
[[eu:Wolfgang Amadeus Mozart]]
[[fa:ولفگانگ آمادئوس موتزارت]]
[[fi:Wolfgang Amadeus Mozart]]
[[fr:Wolfgang Amadeus Mozart]]
[[fy:Wolfgang Amadeus Mozart]]
[[ga:Wolfgang Amadeus Mozart]]
[[gd:Wolfgang Amadeus Mozart]]
[[gl:Wolfgang Amadeus Mozart]]
[[he:וולפגנג אמדאוס מוצרט]]
[[hi:मोटज़ार्ट]]
[[hr:Wolfgang Amadeus Mozart]]
[[hu:Wolfgang Amadeus Mozart]]
[[id:Wolfgang Amadeus Mozart]]
[[ilo:Wolfgang Amadeus Mozart]]
[[io:Wolfgang Amadeus Mozart]]
[[is:Wolfgang Amadeus Mozart]]
[[it:Wolfgang Amadeus Mozart]]
[[ja:ヴォルフガング・アマデウス・モーツァルト]]
[[jbo:vulfygan.amade,us.motsart]]
[[jv:Wolfgang Amadeus Mozart]]
[[kn:ವುಲ್ಫ್‌ಗ್ಯಾಂಗ್ ಅಮೆಡಿಯುಸ್ ಮೊಟ್ಜಾರ್ಟ್]]
[[ko:볼프강 아마데우스 모차르트]]
[[ku:Wolfgang Amadeus Mozart]]
[[kw:Wolfgang Amadeus Mozart]]
[[la:Wolfgangus Amadeus Mozart]]
[[lb:Wolfgang Amadeus Mozart]]
[[li:Wolfgang Amadeus Mozart]]
[[lt:Volfgangas Amadėjus Mocartas]]
[[lv:Volfgangs Amadejs Mocarts]]
[[mk:Волфганг Амадеус Моцарт]]
[[ms:Wolfgang Amadeus Mozart]]
[[nah:Wolfgang Amadeus Mozart]]
[[nds:Mozart]]
[[nl:Wolfgang Amadeus Mozart]]
[[nn:Wolfgang Amadeus Mozart]]
[[no:Wolfgang Amadeus Mozart]]
[[oc:Wolfgang Amadeus Mozart]]
[[pl:Wolfgang Amadeusz Mozart]]
[[pt:Wolfgang Amadeus Mozart]]
[[ro:Wolfgang Amadeus Mozart]]
[[ru:Моцарт, Вольфганг Амадей]]
[[scn:Wolfgang Amadeus Mozart]]
[[sco:Wolfgang Amadeus Mozart]]
[[sh:Volfgang Amadeus Mocart]]
[[simple:Wolfgang Amadeus Mozart]]
[[sk:Wolfgang Amadeus Mozart]]
[[sl:Wolfgang Amadeus Mozart]]
[[sq:Wolfgang Amadeus Mozart]]
[[sr:Волфганг Амадеус Моцарт]]
[[sv:Wolfgang Amadeus Mozart]]
[[ta:வொல்ஃப்கேங்க் அமதியுஸ் மோட்ஸார்ட்]]
[[th:โวล์ฟกัง อะมาเดอุส โมซาร์ท]]
[[tl:Wolfgang Amadeus Mozart]]
[[tr:Wolfgang Amadeus Mozart]]
[[uk:Моцарт Вольфґанґ Амадей]]
[[vi:Wolfgang Amadeus Mozart]]
[[zh:莫扎特]]
