'''ტაო''' ისტორიულ-გეოგრაფიული მხარეა თანამედროვე [[თურქეთი|თურქეთის]] ტერიტორიაზე, ისტორიული [[მესხეთი|მესხეთის]] ნაწილი. იგი მდებარეობს მდინარე [[ჭოროხი|ჭოროხის]] შუა დინების აუზში. პირველად მოიხსენიება ძვ. წ. 1112 წელს ასურულ წყაროებში “დაიაენის” სახელწოდებით. [[ურარტუ|ურარტული]] წყაროები “დიაუხის” სახელით იცნობდნენ. ამ მხარეში ცხოვრობდნენ ქართველური ტომები: [[ტაოხები]], [[ხალიბები]], [[სკვითინები]].


ძვ. წ. I ათასწლეულში ტაო შედიოდა [[კოლხეთის სამეფო|კოლხეთის სამეფოში]], IV-III სს-ში [[იბერია|იბერიის]] ორგანული ნაწილი იყო, II ს-ში [[სომხეთი]] დაეუფლა. ახ. წ. [[I]]-[[II]] სს-ში ტაო კვლავ [[ქართლის სამეფო|ქართლის სამეფოს]] შემადგენლობაშია, [[IV]]-[[VII]] სს-ში მამიკონიანთა ფეოდალური საგვარეულოს სამფლობელო იყო. [[VIII]] ს-ში ტაო პოლიტიკურად ქართლის სამეფოს შეუერთდა, აქ გაიშალა ფართო სამონასტრო მშენებლობა, დასაბამი მიეცა [[ბაგრატიონები|ბაგრატიონთა]] სამეფო დინასტიას. 


[[XII]]-[[XIII]] სს-ში ტაო საქართველოს სანაპირო საერისთავო იყო, [[XIII]] ს-ის მე-2 ნახევრიდან [[სამცხე-საათაბაგო|სამცხე-საათაბაგოშია]], [[XIV]] ს-დან კვლავ ერთიანი საქართველოს შემადგენლობაში. [[XVI]] ს-ის 50-იან წლებში სამცხე-საათაბაგოს სხვა ტერიტორიებთან ერთად [[ოსმალეთი|ოსმალეთმა]] შეიერთა.

[[კატეგორია:საქართველოს ისტორიულ-გეოგრაფიული მხარეები]]
