'''გიორგი ივანეს ძე კვინიტაძე''' (ნამდვ. გვარი – ჩიქოვანი) დაიბადა [[1874]] წელს [[დაღესტანი|დაღესტანში]]. დაამთავრა [[თბილისი|თბილისის]] კადეტთა კორპუსი და [[პეტერბურგი|პეტერბურგის]] ფეხოსანთა სასწავლებელი. [[1894]] წელს უკვე ოფიცერია. სამხედრო სამსახურს იგი იწყებს [[ვლადიკავკაზი|ვლადიკავკაზის]] 153–ე პოლკში. შემდეგ მსახურობს [[პოლონეთი|პოლონეთის სამეფოში]]. [[1904]] წელს იგი საკუთარი სურვილით მიდის იაპონიის ომში. [[1910]] წელს უკვე კაპიტნის რანგში ამთავრებს გენერალური შტაბის აკადემიას და სამსახურს იწყებს კავკასიის სამხედრო ოლქის შტაბში. პირველი მსოფლიო ომის დროს ([[1914]]-[[1918]]) კვინიტაძე უკვე იმპერატორის არმიის პოლკოვნიკია და ინიშნება ახლადშექმნილი კავკასიის მე–4 მსროლელი დივიზიის მეთაურად. იგი აქტიურად მონაწილეობს ერზერუმის ციხის აღებაში,რისთვისაც ჯილდოვდება წმ.გიორგის სახელობის მე-4 ხარისხის ორდენით. [[1917]] წლის რუსეთის რევოლუციას კვინიტაძე გენერალ–მაიორის რანგში ხვდება.


[[1918]] წელს,როდესაც [[საქართველო|საქართველომ]] დამოუკიდებლობა გამოაცხადა, გენ. კვინიტაძე საკუთარ სამშობლოში ბრუნდება ერთადერთი მიზნით,რომ ემსახუროს საკუთარ ქვეყანას და წვლილი შეიტანოს რუსეთის იმპერიის უღლიდან გათავისუფლებული, დამოუკიდებელი ქართული სახელმწიფოს მშენებლობაში. [[1918]]–[[1921]] წწ. განმავლობაში იგი არაერთხელ დაინიშნა საქართველოს შეიარაღებული ძალების სარდლად. ამავე პერიოდში მან უდიდესი წვლილი შეიტანა ქართული არმიის ჩამოყალიბებაში და გაწვრთნაში. გენ. კვინიტაძე ძალ–ღონეს არ იშურებდა იმისათვის, რომ ქართული ჯარი გამხდარიყო თანამედროვე არმიების დარი და რამდენად სამწუხაროა, რომ მის ტიტანურ ძალისხმევას ზერელედ უყურებდა იმდროინდელი ხელისუფლება,რომელიც გენ. კვინიტაძის წამოწყებებს უგულისყუროდ ექცეოდა. [[1921]] წელს ბოლშევიკების მიერ საქართველოს დამოუკიდებლობის ხელყოფის შემდეგ გიორგი კვინიტაძე სამშობლოს სტოვებს.


გამოცდილი მხედართმთავარი, ღირსეული მეომარი, რუსეთის იმპერატორიის არმიის თვალსაჩინო წარმომადგენელი და საქართველოს ერთგული შვილი ისე გარდაიცვალა, რომ საკუთარ სამშობლოში დაბრუნება აღარ ეღირსა.
გენერალ–მაიორი გიორგი კვინიტაძე ღრმად მოხუცებული , [[1970]] წლის [[7 აგვისტო|7 აგვისტოს]] [[პარიზი|პარიზის]] მახლობლად, დაბა შატუში გარდაიცვალა. [[1985]] წელს, პარიზში, გამომცემლობა YMCA-PRESS-მა დასტამბა გ.კვინიტაძის მემუარები რუსულ ენაზე(МОИ ВОСПОМИНАНИЯ  В ГОДЫ НЕЗАВИСИМОСТИ  1917-1921).

[[კატეგორია:ქართველები]]
