<div style="float:right">[[Image:GiorgiKvinitadze.jpg]]</div>

'''გიორგი ივანეს ძე კვინიტაძე''' (ნამდვ. გვარი – '''ჩიქოვანი''') დაიბადა [[1874]] წელს [[დაღესტანი|დაღესტანში]]. დაამთავრა [[თბილისი|თბილისის]] კადეტთა კორპუსი და [[პეტერბურგი|პეტერბურგის]] ფეხოსანთა სასწავლებელი. [[1894]] წელს უკვე ოფიცერია. სამხედრო სამსახური მან დაიწყო [[ვლადიკავკაზი|ვლადიკავკაზის]] 153–ე პოლკში. შემდეგ მსახურობდა [[პოლონეთი|პოლონეთში]]. [[1904]] წელს მან საკუთარი სურვილით მონაწილეობა მიიღო რუსეთ-იაპონიის ომში. [[1910]] წელს კაპიტნის წოდებით დაამთავრა რუსეთის გენერალური შტაბის აკადემია და სამსახური დაიწყო კავკასიის სამხედრო ოლქის შტაბში. პირველი მსოფლიო ომის ([[1914]]-[[1918]]) დროს, [[1916]] წელს კვინიტაძეს მიენიჭა იმპერატორის არმიის პოლკოვნიკის სამხედრო წოდება და დაინიშნა კავკასიის ახლადშექმნილი მე–4 მსროლელი დივიზიის მეთაურად. იგი აქტიურად მონაწილეობდა არზრუმის (ერზერუმის) ციხის აღებაში,რისთვისაც დაჯილდოვდა წმ.გიორგის მე-4 ხარისხის ორდენით. რუსეთის [[1917]] წლის რევოლუციას კვინიტაძე გენერალ–მაიორის წოდებით შეხვდა.


[[1918]] წელს,როდესაც [[საქართველო|საქართველომ]] დამოუკიდებლობა გამოაცხადა, გენ. კვინიტაძე საკუთარ სამშობლოში დაბრუნდა ერთადერთი მიზნით,რომ ჩამდგარიყო სამშობლოს სამსახურში, ეღვაწა დამოუკიდებელი ქართული სახელმწიფოს და ქართული ეროვნული არმიის მშენებლობისათვის. [[1918]]–[[1921]] წწ. განმავლობაში იგი არაერთხელ დაინიშნა საქართველოს შეიარაღებული ძალების სარდლად. ამავე პერიოდში მან უდიდესი წვლილი შეიტანა ქართული არმიის ჩამოყალიბებაში და გაწვრთნაში. გენ. კვინიტაძე ძალ–ღონეს არ იშურებდა იმისათვის, რომ ქართული ჯარი გამხდარიყო თანამედროვე არმიების დარი და რამდენად სამწუხაროა, რომ მის ტიტანურ ძალისხმევას ზერელედ უყურებდა იმდროინდელი ხელისუფლება,რომელიც გენ. კვინიტაძის წამოწყებებს უგულისყუროდ ექცეოდა. [[1921]] წელს, ბოლშევიკური რუსეთის მიერ საქართველოს დამოუკიდებლობის ხელყოფის შემდეგ, გიორგი კვინიტაძემ დასტოვა სამშობლო.


გამოცდილი მხედართმთავარი, ღირსეული მეომარი, რუსეთის იმპერატორიის არმიის თვალსაჩინო წარმომადგენელი და საქართველოს ერთგული შვილი ისე გარდაიცვალა, რომ საკუთარ სამშობლოში დაბრუნება აღარ ეღირსა. მთელი დარჩენილი ცხოვრება მან საფრანგეთში გაატარა. გენერალი გიორგი კვინიტაძე ღრმად მოხუცებული , [[1970]] წლის [[7 აგვისტო|7 აგვისტოს]] [[პარიზი|პარიზის]] მახლობლად, დაბა შატუში გარდაიცვალა. [[1985]] წელს, პარიზში, გამომცემლობა YMCA-PRESS-მა დასტამბა გ.კვინიტაძის მემუარები რუსულ ენაზე(МОИ ВОСПОМИНАНИЯ  В ГОДЫ НЕЗАВИСИМОСТИ  1917-1921). აღსანიშნავია, რომ  ფრანგული კინოს ვარსკვლავი მარიამ დ'აბო გენერალ კვინიტაძის შვილიშვილია.

[[კატეგორია:ქართველები]]

[[en:Giorgi Kvinitadze]]
