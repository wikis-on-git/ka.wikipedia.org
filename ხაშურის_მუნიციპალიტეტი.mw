'''ხაშურის რაიონი''' არის ადმინისტრაციული რაიონი [[შიდა ქართლის მხარე|შიდა ქართლის მხარეში]]. რაიონის ტერიტორია [[1917]] წლამდე  ტფილისის გუბერნიის გორის მაზრაში შედიოდა, [[1917]]-[[1930|30]] წლებში - გორის მაზრაში, [[1930]] წლიდან ცალკე რაიონია. რაიონული ცენტრია ქალაქი [[ხაშური]].


==ბუნება==
მდებარეობს შიდა ქართლის ვაკეზე. ტერიტორია - 582 კვ.კმ., მათ შორის სასოფლო-სამეურნეო სავარგულებს უკავია 210 კვ.კმ. რაიონის ტერიტორიაზე მიედინება მდინარეები [[მტკვარი]], [[სურამულა]], ტილიანა, ჭერათხევი და [[ძამა]]. მნიშვნელოვანი კურორტია [[სურამი]].


==მოსახლეობა==
მოსახლეობის რიცხოვნობა - 64 ათასი კაცი; სიმჭიდროვე - 107 კაცი კვ.კმ-ზე. რაიონში  83 დასახლებული პუნქტია: 1 ქალაქი, 1 დაბა და 81 სოფელი. 


==მმართველობა==
რაიონის წარმომადგენლობითი ორგანოა რაიონის საკრებულო, ხოლო აღმასრულებელი ორგანო - გამგეობა. რაიონის ადგილობრივი თვითმმართველობის ადმინისტრაციული ერთეულებია:

*''ქალაქის საკრებულო'' - 1: [[ხაშური]];
*''დაბის საკრებულო'' - 1: [[სურამი]];
*''თემის საკრებულო'' - 14: ალის, გომის, ოსიაურის, ფლევის, ქვიშხეთის, ცოცხნარის, ცხრამუხას, წაღვლის, ხალების, ხცისის.


==ეკონომიკა==
სამრეწველო საწარმოები ძირითადად თავმოყრილია ქალაქ ხაშურში. სოფლის მეურნეობის მთავარი დარგებია: მემინდვრეობა, მევენახეობა, მესაქონლეობა.


==კულტურა==
რაიონში 49 სახელმწიფო და 4 არასახელმწიფო ზოგადსაგანმანათლებლო სკოლაა, 3 უმაღლესი სასწავლებელი, 36 ბიბლიოთეკა, 1 თეატრი და 2 მუზეუმი (მხარეთმცოდნეობის მუზეუმი და ლ.უკრაინკას ბიბლიოთეკა-მუზეუმი). 


==ღირშესანიშნაობანი==
ხაშურის რაიონის ტერიტორიაზე მდებარე ისტორიული და არქიტექტურული ძეგლებია: სურამის ციხე, ულუმბის ღვთისმშობლის ეკლესია, ბულბულის ციხე, წაღვლის და წრომის ნასოფლარები და სხვა.

{{შიდა ქართლი}}
[[კატეგორია:საქართველოს რაიონები]]
[[კატეგორია:შიდა ქართლის მხარე]]
