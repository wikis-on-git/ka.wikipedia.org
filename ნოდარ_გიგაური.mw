'''გიგაური, ნოდარ''' პარმენის ძე (* [[30 ივლისი]], [[1930]],[[ გორი]]),[[ ქართველები | ქართველ]]ი კომპოზიტორი. საქართველოს ხელოვნების დამსახურებული მოღვაწე ([[1982]]). [[1960]] დაამთავრა თბილისის ვ. სარაჯიშვილის სახელობის კონსერვატორია (პროფესორ [[ბალანჩივაძე, ანდრია | ა. ბალაჩივაძის]] საკომპოზიციო კლასი). [[1958]] წლიდან მუშაობს საქართველოს ტელევიზიისა და რადიომაუწყებლობის კორპორაციაში ხმის რეჟისორად. ავტორია 2 ტელეოპერისა - "გამზრდელისა" ([[წერეთელი, აკაკი | ა. წერეთლის]] მიხედვით, [[1960]]; პრემიერა [[მოსკოვი | მოსკოვის]] ტელევიზიით გადაიცა [[1961]]; I ხარისხის დიპლომი საკავშირო კონკურსზე, მოსკოვში) და "გაზაფხული ზღაპრისა" (საბავშვო ტელეოპერა, [[1970]]; პირველად შესრულდა [[1975]]). მასვე ეკუთვნის საბავშვო ოპერა-რევიუ "გვიხმობენ ზარები" ([[1977]]) და ოპერა "გალობანი სინანულისანი" ([[1987]]), სიმფონიური პოემა "გზა ვარსკვლავებისაკენ" ([[1971]]), კამერული სიმფონია "ხევსურული ესკიზები" ([[1980]]), კონცერტი ფაგოტისა და სიმებიანი ორკესტრისათვის ([[1979]]), "ანდანტე სიმებიანი ორკესტრისათვის" ([[1987]]), ქორალური პოემა სოლისტის, გოგონათა ანსამბლისა და სომფონიური ორკესტრისათვის - "მონატრება ილიასი" ([[1987]]), საგუნდო საწარმოებები, საგალობლები, საესტრადო სიმღერები ("ჩემი საგალობელი", "აპრილი მოდის", "ზღვისფერი გაქვს თვალები", "მე თბილისელი ბიჭი ვარ", "ნუ შეგაშინებს ჩემი ჭაღარა" და სხვა).


[[კატეგორია:ქართველები]]
