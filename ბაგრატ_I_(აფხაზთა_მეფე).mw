'''ბაგრატ I''', "აფხაზთა სამეფოს" მეფე ([[881]]-[[893]]), მეფე [[დემეტრე II | დემეტრე II-ის]] ძე. [[გიორგი I | გიორგი I-ის]] სიკვდილის შემდეგ ბაგრატის როგორც ტახტის მემკვიდრის წინააღმდეგ შეთქმულება მოაწყვეს ქვრივმა დედოფალმა და [[შავლიანები | იოანე შავლიანმა]]. ბაგრატ I-მა თავი [[კონსტანტინოპოლი | კონსტანტინოპოლს]] შეაფარა. ბიზანტიის კეისრის დახმარებით ბაგრატ I დასავლეთ საქართველოში დაბრუნდა, მოკლა მეფე [[ადარნასე]], ძე იოანე შავლიანისა, ტახტი დაიჭირა და ადარნასეს ქვრივი (გვარამ მამფლის ასული) შეირთო ცოლად. [[885]] ბაგრატ I-მა ბიზანტიიდან დააბრუნა ცოლისძმა ნასრა და მას [[ტაო-კლარჯეთი |  ტაო-კლარჯეთის]] მფლობელთა წინააღმდეგ თავისი ლაშქარი მიაშველა. ბაგრატ I-ის ეს ღონისძიება კლარჯეთში დამკვიდრებას ისახავდა მიზნად, მაგრამ უშედეგოდ დამთავრდა.


[[კატეგორია:ქართველები]]
