'''ქვეში''', ''ქვეშის ციხე'', შუა საუკუნეების ციხესიმაგრე აღმოსავლეთ საქართველოში, [[ქვემო ქართლი|ქვემო ქართლში]], [[მაშავერი|მდ. მაშავერის]] მარცხენა სანაპიროზე (ახლანდელი [[ბოლნისის რაიონი|ბოლნისის რაიონის]] [[ქვეში (ბოლნისი)|სოფ. ქვეშის]] მახლობლად). 


აშენებულია ველზე ამოზიდულ, თითქმის ყოველი მხრიდან მიუვალ მაღალ კლდეზე. კლდის თხემი მთლიანად შემოზღუდულია მძლავრი გალავნით. ციხის ერთადერთი შესასვლელია კლდეში გაჭრილი გვირაბი. ქვეში მდებარეობდა სამშვილდიდან ტაშირისა და ზურტაკეტ-ჯავახეთის მიმართულების გზასაყარზე. ციხესიმაგრე აქ წინაფეოდალური ხანიდან უნდა არსებულიყო (მოკვლეულია გვიანდელი ბრინჯაოს - ადრინდელი რკინის ხანის კერამიკის ფრაგმენტები). ისტორიული სოფ. ქვეშისა და თავად ციხის ტერიტორიაზე შემორჩენილი ეკლესიები, ვარაუდით, ადრინდელი ფეოდალური ხანისაა. VII საუკუნის "სომხურ გეოგრაფიაში" მოხსენებულია "ქვეშაფორი", ე. ი. ქვეშის ხევი, რომლის ადმინისტრაციული ცენტრიც ქვეში უნდა ყოფილიყო. IX საუკუკუნეში, დმანისის გაქალაქების შემდეგ, ქვეშმა დაკარგა ხევის ცენტრის სტატუსი და გეტისხევის ცენტრი გახდა. ქვეშისხევს დმანისხევი ეწოდა. XII საუკუნის ბოლოს ქვეში ეკუთვნოდა მსხვილ ფეოდალს - [[მსახურთუხუცესი|მსახურთუხუცეს]] [[დადიანი, ვარდან |ვარდან დადიანს]], მაგრამ [[1191]] წელს ქვემო ქართლის სხვა ციხეებთან ერთად ჩამოერთვა [[თამარი|თამარ მეფის]] საწინააღმდეგო აჯანყებაში მონაწილეობისათვის. სამეფო ხელისუფლებამ ქვეში [[თორელები|თორელთა]] ფეოდალურ საგვარეულოს გადასცა. თორელთა ამ შტომ [[ქვეშერელები]] ეწოდებოდა აგრეთვე თორელთა განაყოფ შტოს - [[ჯავახიშვილები|ჯავახიშვილებს]], რომელთაც [[1468]] მეფისაგან გამოისყიდეს თავიანთი ძველი სამამულო - ქვეში [[1573]] ქვეში გამაჰმადიანებული [[დავით XI|დაუთ-ხანის]] ერთ-ერთი რეზიდენცია იყო. ამ პერიოდში იგი საბარათიანოში შედიოდა, XVI-XVIII საუკუნეებში კი საორბელიშვილოს მნიშვნელოვანი სიმაგრე იყო, XVIII საუკუნის 40-იან წლებში ქვეშში მნიშვნელოვანი სამუშაოები ჩაატარა სარდალმა და [[მსაჯულთუხუცესი|მსაჯულთუხუცესმა]] [[ქაიხოსრო ორბელიშვილი|ქაიხოსრო ორბელიშვილმა]].


[[კატეგორია:საქართველოს ციხესიმაგრეები]]
