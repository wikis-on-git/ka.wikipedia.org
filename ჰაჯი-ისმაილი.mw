'''ჰაჯი-ისმაილი''' (დაბადების და გარდაცვალების წლები უცნობია), [[შეიხი]], ეფენდი, [[იმამი]] სოფ. ქურდემირიდან (შირვანი). აღმოსავლეთ კავკასიაში [[მიურიდიზმი | მიურიდიზმის]] (ტარიკათის) ერთ-ერთი პირველი იდეოლოგი. მუსლიმანური თეოლოგიური განათლება ბაღდადში მიიღო. აქედან დაბრუნებული, XIX საუკუნის 20-იანი წლების დასაწყისში შექმნილი ვითარების შესაბამისად, თავის მოწაფე-მიმდევრებთან ერთად (ზოგი მათგანი თვალსაჩინო რელიგიური და სამხედრო-პოლიტიკური მოღვაწე გახდა) ქადაგებდა "კავკასიურ " მიურიდიზმს, რომელმაც მეფის [[რუსეთი | რუსეთის]] წინააღმდეგ ბრძოლაში [[ღაზავათი]] მთავარ პოლიტიკურ-რელიგიურ დოქტრინად გაიხადა.
