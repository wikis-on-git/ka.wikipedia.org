[[Image:Pius8.JPG|thumb|150px|პიუს VIII]]
'''პიუს VIII''' (''[[ლათინური ენა|ლათ.]]:'' Pius Octavus) ''ერისკაცობაში'' '''ფრანჩესკო სავერიო კასტილიონი''' (''[[იტალიური ენა|იტალ.]]:''  Francesco Saverio Castiglioni) (* [[20 ნოემბერი]] [[1761]], [[ჩინგოლი]], [[იტალია]]; † [[1 დეკემბერი]] [[1830]], [[რომი]]) - [[რომის პაპი]] [[1829]]-[[1830]] წლებში.


==ბიოგრაფია==
[[Image:Pio VIII.jpg|thumb|150px|პიუს VIII-ეს გერბი]]

ფრანჩესკო კასტილიონი იტალიერი არისტოკრატის ოჯახში დაიბადა. თეოლოგიური განათლება კანონიკური სამართლის განხრით მან ქალაქ [[ოზიმო|ოზიმოს]] "კოლეჯო კამპანაში" და ქალაქ [[ბოლონია|ბოლონიის]] "კოლეჯო მონტალტოში" მიიღო. [[1785]] წლის [[17 დეკემბერი|17 დეკემბერს]] იგი [[რომი|რომში]] მღვდლად აკურთხეს. [[1786]] წელს იგი პისტოაში გამართულ სინოდის მდივანი იყო. სხვადასხვა ეკლესიებში გენერალვიკარად მსახურის შემდგომ დაინიშნა ჩინგოლის ტაძრის წინამძღვრად.

[[1800]] წლის [[10 ოქტომბერი|10 ოქტომბერს]] პაპმა [[პიუს VII]]-ემ იგი მონტალტოს ეპისკოპოსად დანიშნა. მისი ეპისკოპატი იტალიაში [[ბონაპარტი, ნაპოლეონ|ნაპოლეონის]] შემოჭრას დაემთხვა. დამპყრობელთა წინააღმდეგ გამოჩენილმა შეურიგებლობამ და სიმამაცემ ფრანჩესკო კასტილიონს დიდი პოპულარობა და სახელი მოუხვეჭა ადგილობრივ მოსახლეობაში. [[1808]] წლის ივლისში იგი დაპატიმრებულ იქნა [[მილანი|მილანში]]. საფრანგეთის ჯარების მიერ იტალიის დატოვების შემდეგ [[1814]] წელს კასტილიონი გაათავისუფლეს და [[1816]] წლამდე ჩინგოლის ეპისკოპოსი იყო.

[[1816]] წლის [[8 მარტი|8 მარტს]] ფრანჩესკო კასტილიონი ჩეზენას ეპისკოპოსად დაინიშნა და კარდინალი გახდა. [[1822]] წელს იგი [[ფრასკატის ეპარქია|ფრასკატის]] ეპისკოპოსი გახდა. პიუს VII-ის სიკვდილის სემდგომ იგი პაპობის ერთ-ერთ გავლენიან კანდიდატად ითვლებოდა, თუმც პირველ კონკლავზე იგი დამარცხდა და პაპი [[ლეო XII]]-გახდა. ლეო XII-ის სიკვდილის შემდეგ [[1829]] წლის [[10 თებერვალი|10 თებერვალს]] ახალი კონკლავი შეიკრიბა. [[1829]] წლის [[31 მარტი|31 მარტს]] კასტილიონი პაპად იქნა არჩეული. [[5 აპრილი|5 აპრილ]] იგი პიუს VIII-ეს სახელით რომის პაპად აკურთხეს. ამ დროისთვის ახალი პაპის ჯანმრთელობა საკმაოდ იყო შერყეული და [[1830]] წლის [[1 დეკემბერი|1 დეკემბერს]] იგი გარდაიცვალა კიდეც.
