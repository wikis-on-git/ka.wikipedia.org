'''გიორგი მცირე''', ''ხუცესმონაზონი'' ( †   XI საუკუნის 80-იან წლებში), [[ქართველები|ქართველი]] მწერალი, [[გიორგი მთაწმინდელი|გიორგი მთაწმინდელის]] მოწაფე. 

თან ახლდა თავის მოძღვარს ანტიოქიაში, შავ მთაზე, იერუსალიმში, კონსტანტინოპოლში, ათონზე. გიორგი მთაწმინდელის ნეშტის კონსტანტინოპოლიდან ათონის მთაზე გადასვენების შემდეგ  გიორგი მცირე სამუდამოდ იქ დამკვიდრდა. [[1066]]-[[1068]] მან გიორგი შეზენებულისა და [[იოანე ჭყონდიდელი|იოანე ჭყონდიდელის]] დავალებით აღწერა გიორგი მთაწმიბნდელის ცხოვრება და სასულიერო-სამწერლო მოღვაწეობა. გიორგი მცირის თხზულების ენა სადა და ხატოვანია, თხრობა - შტამბეჭდავი, ზოგი პასაჟი გიორგი მთაწმინდელის "იოანე და ექვთიმე ათონელების ცხოვრების" მიბაძვით არის დაწერილი. გიორგი მცირე არ გადმოგვცემს თარიღებს, არ გვაწვდის გიორგი მთაწმინდელის თხზულებათა სრულ ნუსხას. "ცხოვრებაში" გვხვდება ზოგიერთი უზუსტობაც, მიუხედავად ამისა, გიორგი მცირის თხზულება ქართული [[ჰაგიოგრაფია|ჰაგიოგრაფიული]] მწერლობის ბრწყინვალე ნიმუშია. ავტორი ამჟღავნებს ღრმა განსწავლულობასა და დახვეწილ ლიტერატურულ გემოვნებას. ძეგლში საყურადღებო ცნობებია [[ბაგრატ IV|ბაგრატ IV-ის]] მეფობისა და საქართველო-ბიზანტიის მაშინდელ ურთიერთობათა შესახებ. ხელნაწერი დაცულია ათონის ივერთა მონასტრის კრებულში  ([[1074]]), გამოსცა [[საბინინი, მიხეილ|მ. საბინინმა]] (კრებული "საქართველოს სამოთხე", [[1882]]). [[ლათინური ენა|ლათინურად]] თარგმნა [[პეეტერსი, პაულ|პ. პეეტერსმა]] ([[1923]]).




[[კატეგორია:ქართველები]]
[[კატეგორია:ქართველი მწერლები]]
