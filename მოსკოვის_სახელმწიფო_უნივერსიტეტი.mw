[[Image:Moskau Uni.jpg|right|300px|thumb|მოსკოვის სახელმწიფო უნივერსიტეტი]]
'''ლომონოსოვის სახელობის მოსკოვის სახელმწიფო უნივერსიტეტი''' ([[რუს.]] Московский государственный университет имени М.В.Ломоносова, აკრონიმი МГУ, MSU, MGU) უდიდესი და უძველესი უნივერსიტეტია რუსეთში, დაუფძნდა 1755 წელს. უნივერსიტეტს 4.000-მდე მასწავლებელი, 31.000 სტუდენტი და 7.000 მუშა დოცენტი ჰყავს.

==ისტორია==
უნივერსიტეტი დაარსდა ივან შუვალოვისა და მიხაილ ლომონოსოვის ძალისხმევით რუსეთის იმპერატრიკა ელიზავეტას 1755 წლის 25 იანვრით დათარიღებული ბრძანებულების საფუძველზე. პირველი ლექცია წაკითხულ იქნა ამავე წლის 26 აპრილს. თუმცა 25 იანვარი დღემდე სტუდენტის დღედ აღინიშნება რუსეთში. 

უნივერსიტეტს თავდაპირველად გამოეყო [[რუსეთის ისტორიული მუზეუმი|მთავარი სამედიცინო მაღაზიის]] შენობა [[წითელი მოედანი|წითელ მოედანზე]], მოგვიანებით კი ეკატერინე დიდის ბრძანებით გადატანილ იქნა მის ამჟამინდელ ნეოკლასიკურ შენობაში მახავაიას ქუჩის მოპირდაპირე მხარეს.

მე-18 საუკუნეში უნივერსიტეტს სამი ფაკულტეტი ჰქონდა - ფილოსოფიის, სამედიცინო და იურისპრუდენციის. 1779 წელს მიხაილ ხერასკოვმა დააფუძნა დიდგვაროვანთა პანსიონი (Благородный пансион), რომელიც 1830 წელს გიმნაზიად გადაკეთდა. უნივერსიტეტის სტამბა, რომელსაც 1780-იან წლებში ნიკოლაი ნოვიკოვი ხელმძღვანელობდა, უშვებდა ყველაზე პოპულარულ გაზეთს იმპერიულ რუსეთში - მოსკოვსკიე ვედომოსტი.

1905 წელს უნივერსიტეტში ჩამოყალიბდა სოცილ-დემოკრატიული ორგანიზაცია, რომლის მოწოდება იყო ცარის ჩამოგდება და რუსეთის რესპუბლიკად გადაქცევა. ცარისტულმა მთავრობა უნივერსიტეტს დახურვით დაემუქრა.  1911 წელს უნივერსიტეტის კამპუსზე კავალერიის შემოყვანისა და პროფესორთა შეურაცხყოფის პროტესტის ნიშნად, 130 მეცნიერი და პროფესორი კოლექტიურად გადადგა, მათ შორის იყვნენ ნიკოლა ზელინსკი, პიოტრ ლებედევი და სერგეი ჩაპლიგინი. ამას უნივერსიტეტის მასიური წმენდა მოჰყვა, რის შედეგად ათასობით სტუდენტი გაირიცხა.

1917 წლის ოქტომბრის რევოლუციის შემდეგ უნივერსიტეტში დაუშვეს ღარიბი ფენებისა და გლეხების ბავშვებიც. 1919 წელს სწავლის საფასური გაუქმდა და მუშათა კლასის ბავშვებისთვის მოსამზადებელი კლასები შეიქმნა, რათა მათ ჩასარიცხი გამოცდებისთვის მომზადება შესძლებოდათ. 1940 წელს უნივერსიტეტს მისი ფამფუძნებლის მიხაილ ლომონოსოვის სახელი დაერქვა.
