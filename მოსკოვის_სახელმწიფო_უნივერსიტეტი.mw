[[Image:Moskau Uni.jpg|right|300px|thumb|მოსკოვის სახელმწიფო უნივერსიტეტი]]
'''ლომონოსოვის სახელობის მოსკოვის სახელმწიფო უნივერსიტეტი''' ([[რუს.]] Московский государственный университет имени М.В.Ломоносова, აკრონიმი МГУ, MSU, MGU) უდიდესი და უძველესი უნივერსიტეტია რუსეთში, დაუფძნდა 1755 წელს. უნივერსიტეტს 4.000-მდე მასწავლებელი, 31.000 სტუდენტი და 7.000 მუშა დოცენტი ჰყავს.

==ისტორია==
[[Image:mgu 1798.jpg|thumb|right|300px|მთავარი შენობები მახოვაიას ქუჩაზე, 1798. ამჟამად განლაგებულია ფსიქოლოგიისა და ჟურნალიზმის ფაკულტეტები.]]
უნივერსიტეტი დაარსდა [[შუვალოვი, ივან|ივან შუვალოვისა]] და [[ლომონოსოვი, მიხაილ|მიხაილ ლომონოსოვის]] ძალისხმევით რუსეთის იმპერატრიცა ელიზავეტას [[1755]] წლის [[25 იანვარი|25 იანვრის]] ბრძანებულების საფუძველზე. პირველი ლექცია ამავე წლის 26 აპრილს წაიკითხეს. თუმცა სტუდენტის დღედ რუსეთში დღემდე 25 იანვარი აღინიშნება. 

უნივერსიტეტს თავდაპირველად გამოეყო [[რუსეთის ისტორიული მუზეუმი|მთავარი სამედიცინო მაღაზიის]] შენობა [[წითელი მოედანი|წითელ მოედანზე]], მოგვიანებით კი [[ეკატერინე დიდი|ეკატერინე დიდის]] ბრძანებით იგი გადატანილ იქნა მის ამჟამინდელ ნეოკლასიკურ შენობაში მახოვაიას ქუჩის მოპირდაპირე მხარეს.

მე-18 საუკუნეში უნივერსიტეტს სამი ფაკულტეტი ჰქონდა - ფილოსოფიის, სამედიცინო და იურისპრუდენციის. 1779 წელს მიხაილ ხერასკოვმა დააფუძნა დიდგვაროვანთა პანსიონი (Благородный пансион), რომელიც 1830 წელს გიმნაზიად გადაკეთდა. უნივერსიტეტის სტამბა, რომელსაც 1780-იან წლებში [[ნოვიკოვი, ნიკოლაი|ნიკოლაი ნოვიკოვი]] ხელმძღვანელობდა, უშვებდა ყველაზე პოპულარულ გაზეთს იმპერიულ რუსეთში - [[მოსკოვსკიე ვედომოსტი]].

1905 წელს უნივერსიტეტში ჩამოყალიბდა სოციალ-დემოკრატიული ორგანიზაცია, რომლის მოწოდება იყო მეფის ჩამოგდება და რუსეთის რესპუბლიკად გადაქცევა. ცარისტულმა მთავრობა უნივერსიტეტს დახურვით დაემუქრა.  1911 წელს უნივერსიტეტის კამპუსზე კავალერიის შემოყვანისა და პროფესორთა შეურაცხყოფის პროტესტის ნიშნად, 130 მეცნიერი და პროფესორი კოლექტიურად გადადგა, მათ შორის იყვნენ ნიკოლაი ზელინსკი, პიოტრ ლებედევი და სერგეი ჩაპლიგინი. ამას უნივერსიტეტის მასიური წმენდა მოჰყვა, რის შედეგად ათასობით სტუდენტი გაირიცხა.

1917 წლის [[ოქტომბრის რევოლუცია|ოქტომბრის რევოლუციის]] შემდეგ უნივერსიტეტში ღარიბი ფენებისა და გლეხების ბავშვებიც დაუშვეს. 1919 წელს სწავლის საფასური გაუქმდა და მუშათა კლასის ბავშვებისთვის მოსამზადებელი კლასები შეიქმნა, რათა მათ ჩასარიცხი გამოცდებისთვის მომზადება შესძლებოდათ. 1940 წელს უნივერსიტეტს მისი ფუძემდებლის მიხაილ ლომონოსოვის სახელი დაერქვა.

==მთავარი შენობა==
[[სურათი:Lomonosov University Moscow.JPG|thumb|left|მთავარი შენობის ფრაგმენტი.]]
1953 წლიდან მთავარი განყოფილებები მდებარეობს [[ვორობიოვკა|ვორობიოვკაზე]] (ყოფილი "ლენინსკიე გორი"). შენობის პროექტი ეკუთვნის არქიტექტორ [[რუდნევი, ლევ|ლევ რუდნევს]]. ომისშემდგომ პერიოდში [[სტალინი|სტალინის]] ბრძანებით ქალაქში აშენდა [[შვიდი დობილი (მოსკოვი)|შვიდი უზარმაზარი ნეოკლასიკური ცათამბჯენი]]. მგუ-ს მთავარი შენობა მათგან უდიდესი იყო. ის ასევე უმაღლესი შენობა იყო იმ პერიოდში მთელს ევროპაში. შენობის მთავარი კოშკი 240 მ, 36 სართულიანი იყო და ჰქონდა ოთხი ფრთა სტუდენტური და მასწავლებელთა საცხოვრებლებით. შენობის კორიდორთა სიგრძე 33 კმ-ია, ხოლო ოთახთა საერთო რაოდენობა - 5000. ვარსკვლავი კოშკის თავზე 12 ტონას იწონის და იმხელაა, რომ ის მცირე ოთახსა და სათვალთვალო დეკს დაიტევდა. შენობის ფასადის მთავარი ორნამენტებია უზარმაზარი საათები, ბარომეტრები, თერმომეტრები, მონუმეტური ძეგლები და საბჭოთა სიმბოლიკა. შენობის წინ ტერასაზე შესაბამისი პროპორციების მომავლისკენ ომპტიმისტურად და თავდაჯერებით მომზირალი ქალ-ვაჟი სტუდენტების მონუმენტი დგას.

==ცნობილი კურსდამთავრებულები და მასწავლებლები==
...

==იხ. აგრეთვე==
*[[შვიდი დობილი (მოსკოვი)]]
*[[განათლება რუსეთში]]
*[[რუსეთის უნივერსიტეტების სია]]

==რესურსები ინტერნეტში==
*[http://www.msu.ru/en/ მგუ-ს ვებგვერდი]
*[http://158.250.33.102/view/view.htm ვებკამი] მთავარ კოშკზე
*[http://maps.google.com/maps?f=q&hl=en&q=Moscow&ll=55.702561,37.530799&spn=0.006191,0.02105&t=k&om=1 მგუ-ს კამპუსი გუგლის რუქაზე] 

[[კატეგორია:რუსეთის უმაღლესი სასწავლებლები]]
[[კატეგორია:რუსეთის ცათამბჯენები]]

[[de:Lomonossow-Universität]]
[[en:Moscow State University]]
[[es:Universidad Estatal de Moscú]]
[[eo:Moskva Ŝtata Universitato]]
[[fr:Université d'État de Moscou]]
[[ko:모스크바 대학교]]
[[lt:Maskvos universitetas]]
[[ja:モスクワ大学]]
[[pl:Uniwersytet Moskiewski]]
[[pt:Universidade de Moscou]]
[[ru:Московский государственный университет имени М. В. Ломоносова]]
[[sv:Moskvauniversitetet]]
[[uk:Московський державний університет]]
[[zh:莫斯科大学]]
