'''ნიკოლოზ I''' გულაბერისძე, საქართველოს კათალიკოსი XII საუკუნის II ნახევარში, [[გიორგი III, საქართველოს მეფე |გიორგი III-ის]] დროს; მწერალი და ფილოსოფოსი. ნიკოლოზ I პროგრესულად მოაზროვნე იყო და სამეფო ხელისუფლების ცენტრალიზაციას ემხრობოდა. დაახლოებით [[1178]] იგი კათალიკოსობოდან გადამდგარა და, როგორც ჩანს, იერუსალიმში წასულა. [[1184]] ნიკოლოზ I [[თამარი |თამარ მეფემ]] იერუსალიმიდან მოიწვია საქართველოში საეკლესიო საქმეების მოსაგვარებლად. იგი თამარის თხოვნით [[ანტონ ქუთათელი |ანტონ ქუთათელთან]] ერთად ხელმძღვანელობდა საეკლესიო კრებას, რომელიც [[მიქაელი, მიქელ მირიანის ძე | მიქელ მირიანის ძის]] მღვდელთმთავრობის მიზანშეწონილობას იხილავდა.

ნიკოლოზ I მიჩნეულია ავტორად თხზულებისა "საკითხავი სუეტისა ცხოველისაჲ, კუართისა საუფლოჲსა და კათოლიკე ეკლესიისა". მასში აღწერილია საუფლო კვართისა და წმინდა ნინოს მიერ ქართველთა გაქრისტიანების ამბავი, აგრეთვე [[სვეტიცხოველი | სვეტიცხოვლის]] ძველი და ახალი სასწაულთმოქმედება, რომელსაც ბოლოში დართული აქვს შესხმა "გიხაროდენ".



[[კატეგორია:ქართველები]]
[[კატეგორია:საქართველოს კათალიკოსები]]
