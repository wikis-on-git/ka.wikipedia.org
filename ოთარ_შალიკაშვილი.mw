'''ოთარ  შალიკაშვილი''', XVI საუკუნის შუა წლების მესხეთის დიდგვაროვანი ფეოდალი. [[ყვარყვარე III ჯაყელი |ყვარყვარე III ათაბაგის]] პირველი [[ვეზირი]]. [[მურჯახეთის ბრძოლა 1535|მურჯახეთის ბრძოლის]] ([[1535]]) შემდეგ ცდილობდა სამცხე-საათაბაგოს გაუქმებული სამთავროს აღდგენას და მცირეწლოვანი [[ქაიხოსრო II|ქაიხოსრო ყვარყვარეს ძის]] ათაბაგად დამტკიცება. ამ მიზნით  შალიკაშვილი ოსმალეთში გაემგზავრა და სულთანს დახმარება სთხოვა [[ბაგრატ III, ალექსანდრე II-ის ძე|ბაგრატ]] იმერთა მეფის წინააღმდეგ. [[1543]]  შალიკაშვილი და ქაიხოსრო ყვარყვარეს ძე [[ქარაღაქის ბრძოლა|ქარაღაქის ბრძოლაში]] ოსმალებს უჭერდნენ მხარს. ქართველთა გამარჯვების შემდეგ ისევ სულთანთან ჩავიდნენ. [[სოხოისტია ბრძოლა 1545|სოხოისტის]] [[1545]] ბრძოლაში ქართველები დამარცხდნენ.  შალიკაშვილის რჩევით სამცხე-საათაბაგოს ციხეებში ოსმალთა ჯარი ჩააყენეს, ქაიხოსრო ათაბაგად დაამტკიცეს და მეურვედ  შალიკაშვილი დაუნიშნეს. შემდეგ  შალიკაშვილის ასული ცოლად შეირთო შაჰ-თამაზმა.  შალიკაშვილის სიკვდილის შემდეგ  შალიკაშვილებსა და ათაბაგებს შორის მტრული ურთიერთობა დამყარდა.



[[კატეგორია:ქართველები]]
[[კატეგორია:ქართველი დიდი ფეოდალები]]
