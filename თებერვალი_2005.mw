'''2005 წლის მოვლენები:'''


[[იანვარი, 2005|იანვარი]] | [[თებერვალი, 2005|თებერვალი]] | [[მარტი, 2005|მარტი]] | [[აპრილი, 2005|აპრილი]] | [[მაისი, 2005|მაისი]] | [[ივნისი, 2005|ივნისი]] | [[ივლისი, 2005|ივლისი]] | [[აგვისტო, 2005|აგვისტო]] | [[სექტემბერი, 2005|სექტემბერი]] | [[ოქტომბერი, 2005|ოქტომბერი]] | [[ნოემბერი, 2005|ნოემბერი]] | [[დეკემბერი, 2005|დეკემბერი]] 


==საქართველო==

*[[1 თებერვალი]] - [[გორი|გორში]] აფეთქდა დანაღმული ავტომანანა, 3 ადამიანი დაიღუპა, 27 დაშავდა. ამ ფაქტს ტერორისტული აქტის კვალიფიკაცია მიეცა.
*[[3 თებერვალი]] - [[თბილისი|თბილისში]] დაიწყო საერთაშორისო კონფერენცია «სამხრეთი კავკასია - 21-ე საუკუნე».
*[[8 თებერვალი]] - ფინანსთა მინისტრი [[ნოღაიდელი, ზურაბ|ზურაბ ნოღაიდელი]] ოფიციალურად დასახელდა [[პრემიერ–მინისტრი|პრემიერ-მინისტრობის]] კანდიდატად.
*[[11 თებერვალი]]
**ორ თვეში [[საქართველო|საქართველოში]] ახალი ქართული პასპორტები შემოვა. ისინი კვლავ [[საფრანგეთი|საფრანგეთში]] იბეჭდება და მის დიზაინზე მხატვრები მუშაობენ.
**საქართველოს მეცნიერებათა აკადემიის ახლადარჩეულმა პრეზიდენტმა [[გამყრელიძე, თამაზ|თამაზ გამყრელიძემ]] პარასკევს პირველი სხდომა გამართა, რომელსაც კათოლიკოს-პატრიარქი, უწმინდესი და უნეტარესი [[ილია მეორე]] ესწრებოდა.
*[[12 თებერვალი]] - [[სოხუმი|სოხუმში]] გაიმართა ე.წ. "აფხაზეთის რესპუბლიკის პრეზიდენტის" [[ბაღაფში, სერგეი|სერგეი ბაღაფშის]] ინაუგურაცია.
*[[13 თებერვალი]] - [[ქუთაისი|ქუთაისში]] შეიქმნა სერიოზული პრობლემები წყალმომარაგებაში: ქალაქი 5 დღით უწყლოდ დარჩა.
*[[15 თებერვალი]] - სოხუმის დე ფაქტო ხელისუფლების თავდაცვის სამინისტრო თებერვლის ბოლოდან რეზერვისტთა მომზადებას იწყებს. პირველი სამკვირიანი სწავლება [[ტყვარჩელი|ტყვარჩელის]] რაიონში ჩატარდება და იგი საბრძოლო სროლებით დასრულდება. 
*[[16 თებერვალი]]
**55-ე საშუალო სკოლის პედაგოგებმა, მოსწავლეებმა და მშობლებმა სკოლის დირექტორის პარმენ მარგველაშვილის გათავისუფლების პროტესტის ნიშნად, აქცია გამართეს და მცირე ხნით საავტომობილო გზა გადაკეტეს.
**[[ერევანი|ერევანში]] მყოფმა [[რუსეთი|რუსეთის]] საგარეო საქმეთა მინისტრმა [[ლავროვი, სერგეი|სერგეი ლავროვმა]] უარი განაცხადა საქართველოში ვიზიტის იმ პროგრამაზე, რომელიც ითვალისწინებდა ქართველ ჯარისკაცთა მემორიალის მონახულებას.
*[[17 თებერვალი]]
**პარლამენტმა დაამტკიცა მთავრობის  ახალი შემადგენლობა: [[ნოღაიდელი, ზურაბ|ზურაბ ნოღაიდელი]] - პრემიერ-მინისტრი, [[ჩეჩელაშვილი, ვალერი|ვალერი ჩეჩელაშვილი]] - ფინანსთა მინისტრი, [[კემულარია, კოტე|კოტე კემულარია]] - იუსტიციის მინისტრი, [[პაპუაშვილი, გიორგი|გიორგი პაპუაშვილი]] - გარემოს დაცვის მინისტრი. დანარჩენი მინისტრები დარჩნენ პოსტებზე.
**პარლამენტმა შეიტანა ცვლილება კონსტიტუციაში: პარლამენტის წევრთა რიცხვი 235-დან 150-მდე შემცირდა (100 აირჩევა პროპორციული სისტემით, 50 - მაჟორიტარული).
**საქართველოში რუსეთის საგარეო საქმეთა მინისტრის, სერგეი ლავროვის ვიზიტის ფორმატი მოულოდნელად შეიცვალა. თავდაპირველად ვიზიტი ოფიციალური უნდა ყოფილიყო, მაგრამ დღეს გაირკვა, რომ რუსი მინისტრი რანგით უფრო დაბალი - სამუშაო ვიზიტით ეწვევა თბილისს. ამის მიზეზი კი ისაა, რომ ლავროვმა უარი განაცხადა პროტოკოლით გათვალისწინებული ერთი ღონისძიების გამართვაზე. კერძოდ, რუს მინისტრს არ სურს საქართველოს ერთიანობისათვის დაღუპულ მებრძოლთა მემორიალი გვირგვინით შეამკოს. ამ გადაწყვეტილებამ საქართველოს მთავრობისა და უბრალო მოქალაქეთა აღშფოთება გამოიწვია. 
*[[18 თებერვალი]]
**თბილისში შედგა რუსეთის საგარეო საქმეთა მინისტრის [[ლავროვი, სერგეი|სერგეი ლავროვის]] სამუშაო ვიზიტი. განხილულ იქნა პრიორიტეტული საკითხები, გადაწყვეტილებები არ მიუღიათ.
**საქართველოს გენერალური შტაბის უფროსად დაინიშნა [[ნიკოლაიშვილი, ლევან|ლევან ნიკოლაიშვილი]].


[[Image:EShevardnadze.jpg|150px|left]]

*[[22 თებერვალი]] - საქართველოს ექსპრეზიდენტმა [[შევარდნაძე, ედუარდ|ედუარდ შევარდნაძემ]] დაასრულა მუშაობა თავის ახალ წიგნზე "ფიქრები წარსულსა და მომავალზე". ამჟამად მისი ინგლისურ, რუსულ და გერმანულ ენეზე თარგმნა მიმდინარეობს. წიგნი 400-გვერდიანია და მასში მე-20 საუკუნის უმნიშვნელოვანეს პოლიტიკურ მოვლენებზეა საუბარი, კერძოდ: [[ავღანეთი|ავღანეთიდან]] საბჭოთა ჯარების გამოყვანა, [[გერმანია|გერმანიის]] გაერთიანება, საბჭოთა იმპერიის დანგრევა, აგრეთვე, 9 აპრილის მოვლენები და სხვა. 
*[[23 თებერვალი]] - ხულოს რაიონის სოფელ პაქსაძეებში ჩამოწოლილი მეწყერის შედეგად, მოსახლეობას შორის მსხვერპლის შესახებ ინფორმაცია არ ვრცელდება. ამ დროისთვის, საავტომობილო გზა და საცალფეხო ბილიკები ჩახერგილია. 
*[[25 თებერვალი]] - სოხუმში დაამტკიცეს სეპარატისტული ხელისუფლების ახალი მინისტრთა კაბინეტი, რასაც პირველი სერიოზული გართულება მოყვა. "ვიცე-პრეზიდენტი" [[ხაჯიმბა, რაულ|რაულ ხაჯიმბა]] უკმაყოფილოა "პრეზიდენტ" ბაღაფშის საქციელით და აცხადებს, რომ ბაღაფშმა მხოლოდ ერთი მინისტრის დანიშვნისას გაითვალისწინა მისი რეკომენდაციები.
*[[28 თებერვალი]]
**[[ბათუმი|ბათუმს]] გრიგალმა გადაუარა. ქარიშხალს მსხვერპლი არ მოჰყოლია. ძლიერმა ქარმა დააზიანა შენობები და ნარგავები. ბათუმის ზღვისპირა პარკში ევკალიპტის 100-წლოვანი ხეები დაზიანდა.
**სოხუმის ხელისუფლების შსს-ს ცნობით, ორშაბათს საღამოს სოხუმის შესასვლელთან, სოფელ აჩადარას მახლობლად დაუდგენელმა პირებმა "პრემიერ-მინისტრ" ალექსანდრ ანქვაბის მანქანა დაცხრილეს. ანქვაბი სიკვდილს შემთხვევით გადაურჩა.


==უცხოეთი==

*[[8 თებერვალი]] - აშშ-ის პრეზიდენტს, [[ბუში, ჯორჯ|ჯორჯ ბუშს]] განზრახული აქვს დსთ-ის ქვეყნებიდან ყველაზე დიდი ფინანსური დახმარება [[უკრაინა|უკრაინას]] და საქართველოს გაუწიოს. თეთრმა სახლმა აშშ-ის კონგრესს უკრაინისთვის - 105,2 მლნ დოლარის, საქართველოსთვის კი 80,2 მლნ დოლარის გამოყოფა სთხოვა. 
*[[11 თებერვალი]] - [[ლუქსემბურგი|ლუქსემბურგში]] გამოსვლისას აშშ-ს ახალმა საელმწიფო მდივანმა [[რაისი, კონდოლიზა|კონდოლიზა რაისმა]] საქართველოს [[ნატო|ნატოში]] გაწევრიანების მხარდამჭერი განცხადება გააკეთა. 
*[[24 თებერვალი]] - [[ბრატისლავა|ბრატისლავაში]] გაიმართა [[აშშ]]-სა და რუსეთის პრეზიდენტების შეხვედრა, რაც დაახლოებით 4 საათს გაგრძელდა, კონკრეტულად საქართველოზე და რუსული სამხედრო ბაზების გაყვანაზე არ უსაუბრიათ. ორივე ლიდერი პრინციპულად იცავდა თავის პოზიციას, თუმცა [[პუტინი, ვლადიმირ|პუტინი]] თავის ამერიკელ კოლეგასთან შედარებით უფრო აღელვებულად და დაბნეულად გამოიყურებოდა. 


==გარდაიცვალნენ==

[[Image:ZZhvania.jpg|200px|right]]
*[[3 თებერვალი]] - [[ჟვანია, ზურაბ|ზურაბ ჟვანია]], საქართველოს პრემიერ-მინისტრი. წინასწარი ინფორმაციით, გარდაცვალების მიზეზად გაზით მოწამვლა სახელდება. 
*[[5 თებერვალი]] - [[ჯინჭარაძე, მამუკა|მამუკა ჯინჭარაძე]], მოსკოვში მოღვაწე ქართველი ბიზნესმენი, “სახალხო ბანკის” პრეზიდენტი.
*[[10 თებერვალი]] - [[მილერი, არტურ|არტურ მილერი]], ამერიკელი დრამატურგი.
*[[14 თებერვალი]] - [[ჰარირი, რაფიკ|რაფიკ ჰარირი]], [[ლიბანი|ლიბანის]] ყოფილი პრემიერ-მინისტრი.


==ვიკიპედიის სიახლენი==

*[[28 თებერვალი]] - დაფუძნდა ვიკიპედია [[ოსური ენა|ოსურ ენაზე]]. ეს არის მეოთხე ვიკიპედია რუსეთის ფედერაციიდან [[რუსული ენა|რუსულის]], [[თათრული ენა|თათრულისა]] და [[ჩუვაშური ენა|ჩუვაშურის]] შემდეგ.

[[კატეგორია:2005]]
