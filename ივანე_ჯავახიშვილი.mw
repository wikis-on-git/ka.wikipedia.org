ივანე ჯავახიშვილი (დ. [[11 აპრილი]], [[1876]] - გ. [[18 ნოემბერი]], [[1940]]) გამოჩენილი ქართველი ისტორიკოსი და საზოგადო მოღვაწე, [[თბილისის სახელმწიფო უნივერსიტეტი|თბილისის სახელმწიფო უნივერსიტეტის]] (თსუ) თანადამფუძნებელი, საქართველოსა და კავკასიის ისტორიის თანამედროვე სამეცნიერო სკოლის ერთ-ერთი დამფუძნებელთაგანი, აკადემიკოსი, ყოფილი საბჭოთა კავშირის მეცნიერებათა აკადემიის სრული წევრი, ისტორიულ მეცნიერებათა დოქტორი, პროფესორი.

ი. ჯავახიშვილი დაიბადა [[თბილისი|თბილისში]]. მამამისი, თავადი [[ჯავახიშვილი, ალექსანდრე|ალექსანდრე ჯავახიშვილი]] გიმნაზიის მასწავლებელი იყო. [[1895]] წელს ჯავახიშვილი თბილისის პირველ კლასიკურ გიმნაზიას ასრულებს, 1899 წელს კი პეტერბურგის (რუსეთი) უნივერსიტეტის აღმოსავლურ ფაკულტეტს. 1899-1901 წლებში ამავე უნივერსიტეტის დოქტორანტი იყო. 1901-1902 წლებში იგი [[ბერლინის უნივერსიტეტი|ბერლინის უნივერსიტეტში]] ([[გერმანია]]) მოწვეული მეცნიერ-მუშაკი გახლდათ.

1902-1917 წლებში ჯავახიშვილი [[პეტერბურგის უნივერსიტეტი|პეტერბურგის უნივერსიტეტის]] აღმოსავლური ფაკკულტეტის ქართული და სომხური ლინგვისტიკის განყოფილების ასოცირებული პროფესორია. 1907-ში ის ისტორიაში მაგისტრის ხარისხს იღებს. 1907-1917 წლებში იგი პეტერბურგის უნივერსიტეტის ქართველ სტუდენტთა სამეცნიერო წრის თავმჯდომარეა. 1918 წელს ის პროფესორის სამეცნიერო ტიტულს ღებულობს.

1918 წელს ის თბილისის სახელმწიფო უნივერსიტეტის თანადამფუძნებელი ხდება.  1919-1926 წლებში ამავე უნივერსიტეტის რექტორია (პირველი რექტორი პროფესორი [[მელიქიშვილი, პეტრე|პეტრე მელიქიშვილი]] გახლდათ). 1918-1938 წლებში ის თსუ-ს საქართველოს ისტორიის განყოფილებას ხელმძღვანელობს. 1936-1940 წლებში კი ის საქართველოს სახელმწიფო მუზეუმის ისტორიის განყოფილების თავმჯდომარეა. 1939 წელს არჩეულ იქნა სსრკ-ის მეცნიერებათა აკადემიის სრულ წევრად.

ივანე ჯავახიშვილის მეცნიერული მოღვაწეობის მთავარ მიმართულებას წარმოადგენდა საქართველოსა და კავკასიის ისტორია და [[ისტორიოგრაფია]], ქართული ეკონომიკისა და კანონმდებლობის ისტორია, [[კავკასიის ეთნოლოგია]], [[საქართველოს ეთნოგრაფია]] და [[კავკასიური ენები]]. ის გახლდათ 170-ზე მეტი მეცნიერულ-კვლევითი ნამუშევრის ავტორი.

გარდაიცვალა თბილისში, დაკრძალულია თბილისის სახელმწიფო უნივერსიტეტის ბაღში.
