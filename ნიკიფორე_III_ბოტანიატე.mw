'''ნიკიფორე III ბოტანეატესი''' (* ???; † [[1 აპრილი]] [[1081]], [[კონსტანტინეპოლი]]) – [[ბიზანტიის იმპერია|ბიზანტიის]] იმპერატორი [[1078]]-[[1081]] წლებში.


==ბიოგრაფია==
ნიკიფორე ბოტანეატესი თავის წინაპრებად რომაელ პატრიციუსებს [[ფაბიუსები|ფაბიუსებს]] ასახელებდა. იგი ბიზანტიის არმიის სარდალი იყო [[მცირე აზია|მცირე აზიაში]], როცა [[1078]] წელს იმპერატორ [[მიხაელ VII (ბიზანტია)|მიხაელ VII]] დუკას აუჯანყდა. [[თურქ-სელჩუკები|თურქ-სელჩუკთა]] მხირდან უმოქმედობით ზურგგამაგრებულმა ნიკიფორემ გაილაშქრა [[იზნიკი|ნიკეაზე]], სადაც მან თავი იმპერატორად გამოაცხადა. დასავლეთში ამ დროს აჯანყდა მეორე სარდალი [[ბრიენი, ნიკიფორე|ნიკიფორე ბრიენი]]. ბიზანტიელმა არისტოკრატიამ და სამღვდელოებამ მხარი ბოტანეატესს დაუჭირა, რომელმაც ტახტზე ასვლისთანავე ცოლად შეირთო მიხაელ VII-ეს მეუღლე [[ბაგრატიონი, მარიამ (XI ს.)|მარიამ ბაგრატიონი]], საქართველოს მეფის [[გიორგი II]]-ის და. 

ბოტანეატესმა [[ალექსი I (ბიზანტია)|ალექსი კომნენოსის]] დახმარებით შეძლო დაემარცხებინა ნიკიფორე ბრიენი და მისი მომხრეები და გამაგრებულიყო ტახტზე. თუმცა მცირე აზიაში შემოჭრილ თურქებთან ომში მარცხი განიცადა და ვერ შეძლო მათი განდევნა იმპერიის მიწებიდან.

მომდევნო წლებში ბოტანეატესს უკვე თვით ალექსი კომნენოსი გადაექცა ტახტის კონკურენტად, რომლის გავლენამაც არმიის რიგებში საგრძნობლად იმატა. [[1081]] წელს ალექსიმ ნიკიფორე ბოტანეატესი ტახტიდან ჩამოაგდო და იძულებით ბერად აღკვეცა მონასტერში. 

==იხილე აგრეთვე==
* [[ბიზანტიის იმპერატორთა სია]]

[[de:Nikephoros III.]]
[[en:Nicephorus III]]
[[es:Nicéforo III]]
[[fi:Nikeforos III]]
[[fr:Nicéphore III Botaniatès]]
[[hu:III. Nikephórosz]]
[[ja:ニケフォロス3世ボタネイアテス]]
[[pl:Nicefor III Botaniates]]
