'''სამცხე''' [[საქართველო|საქართველოს]] ისტორიულ-გეოგრაფიული მხარეა, ისტორიული [[მესხეთი|მესხეთის]] ნაწილი. ადრე ამ მხარეს ოძრხე ეწოდებოდა. მისი ისტორიული საზღვრებია: დასავლეთით - არსიანის მთები, ჩრდილოეთით - ფერსათის მთები, სამხრეთით - ერუშეთის მთები, კასრის სერი, გუმბათისა და ვანის მთები, აღმოსავლეთით - ჭობისხევი.


სამცხის უძველესი ცენტრებია [[ოძრხე]] და [[აწყური]]. სამცხე [[XIV]]-[[XVII]] სს-ში [[სამცხე-საათაბაგო|სამცხე-საათაბაგოს]] შემადგენლობაში შედიოდა, [[XVI]] საუკუნის მე-2 ნახევარში დაპყრობილ იქნა [[თურქეთი|თურქეთის]] მიერ. [[1828]]-[[1829|29]] წლებში სამცხის ერთი ნაწილი დაუბრუნდა საქართველოს , ხოლო თურქეთის ფარგლებში დარჩა კუთხეები - ყველისხევი, წურწყაბი, ფოცხოვი და ჯაყისწყალი.



თანამედროვე ადმინისტრაციულ-ტერიტორიული დაყოფით სამცხე მოიცავს [[სამცხე-ჯავახეთის მხარე|სამცხე-ჯავახეთის მხარის]] [[ადიგენის რაიონი|ადიგენის]], [[ახალციხის რაიონი|ახალციხის]] და [[ასპინძის რაიონი|ასპინძის]] რაიონებს.

[[კატეგორია:საქართველოს ისტორიულ-გეოგრაფიული მხარეები]]
