[[სურათი:TimeCovers.jpg|thumb|right|250px|ჟურნალის გარეკანი სხვადასხვა დროს]] '''თაიმი''' (ინგ. TIME Magazine) -- აშშ-ის ყოველკვირეული საინფორმაციო ჯურნალი, [[ნიუსუიკი|ნიუსუიკისა]] და [[იუეს ნიუს ენდ უორლდ რიპორტი]]-ს მსგავსად. მისი ევროპული გამოცემა (Time Europe) ლონდონში იბეჭდება და ახლო-აღმოსავლეთის, აფრიკისა და ლათინური ამერიკის სიახლეებს ასახავს. აზიური გამოცემა (Time Asia) ჰონკონგში იბეჭდება, ხოლო კანადური (Time Canada) - ტორონტოში. სამხრეთ წყნარი ოკეანის გამოცემა, რომელიც ავსტრალიას, ახალ ზელანდიასა და ოკეანიას მოიცავს სიდნეიში იბეჭდება. ზოგიერთი სარეკლამო კამპანიის თანახმად ჟურნალის სათაური “დღეს ინფორმაცია ნიშნავს ყველაფერს” (Today Information Means Everything) გამოთქმის აბრევიატურა უნდა იყოს.

==ისტორია==
[[სურათი:Time's_first_cover.jpg|thumb|left|150px|პირველი გამოცემის გარეკანი]] 
თაიმის პირველი გამოცემა [[1923]] წელს გამოვიდა, და მის გარეკანზე აწ-გადამდგარი აშშ-ის თემთა პალატის სპიკერი, ჯოზეფ კენონი ფიგურირებდა. გაუსწრო, რა თავის ორივე მთავარ კონკურენტს, თაიმი პირველი ყოველკვირეული საინფორმაციო ჟურნალი იყო აშშ-ში. მისი თანადამფუძნებლები იყვნენ [[ჰადენი, ბრიტონ|ბრიტონ ჰადენი]] და [[ლუსი, ჰენრი|ჰენრი ლუსი]]. მათი ერთობლივი თანამშრომლობა [[იელის უნივერსიტეტი|იელის უნივერსიტეტიდან]] იწყება გაზეთში “იელის ყოველდღიური ამბები”, სადაც ისინი თავმჯდომარისა და მმართველი ედიტორის თანამდებობებს იყოფდნენ. ჰადენი [[1929]] წელს გარდაიცვალა და მას შემდეგ დომინირებული ფიგურა თაიმში, ისევე როგორც ამერიკის მე-20 საუკუნის მედიაში ლუსი ხდება.

[[1989]] წელს თაიმი გახდა [[თაიმ უორნერი|თაიმ უორნერის]] ნაწილი, როცა [[უირნერ კომუნიკეიშენს]] და [[თაიმ ინკ.]] გაერთიანდნენ. [[2000]]წლიდან ჟურნალი ხდება [[აოლ თაიმ უორნერი|აოლ თაიმ უორნერის]] ნაწილი, თუმცა [[2003]] წლიდან კომპანია ისევ ''თაიმ უორნერად'' იწოდება.

==სტილი==
თაიმს ყოველთვის საკუთარი წერის სტილი ჰქონდა, რომელიც სხვა ჟურნალთა მიერ ხშირად პაროდირებული იყო, უკუღმა დალაგებული გაუთავებელი წინადადებების გამო, რომელიც, [[ნიუ-იორკერი (ჟურნალი)|ნიუ-იორკერის]] ერთი ჟურნალისტის თქმით, ღმერთმა უწყოდა სად დამთავრდებოდა. ჟურნალს ამასთან მხოლოდ ერთხელ აქვს ოფიციალური ედიტორიალი გამოქვეყნებული, [[1974]] წელს, პრეზიდენტ [[ნიქსონი, რიჩარდ|რიჩარდ ნიქსონის]] გადაყენების მოთხოვნით.

თაიმის ხელწერად ითვლება მისი გარეკანის წითელი ჩარჩო, რომელიც ჟურნალის არსებობის 80 წლის განმავლობაში მხოლოდ ერთხელ შეიცვალა -- [[2001]] წლის [[11 სექტემბერი|11 სექტემბრის]] ტერაქტის შემდგომ გამოცემას წითელის ნაცვლად შავი ჩარჩო ჰქონდა გლოვის ნიშნად.

თაიმის სტატიების ძირითადი ნაწილი პოლიტიკურ თემებს ეხება, თუმცა აღსანიშნავია ასევე პერიოდული მიმოხილვები ტექნოლოგიაში, მედიცინასა თუ ფსიქოლოგიაში მნიშვნელოვანი მეცნიერული მიღწევების შესახებაც.

==წლის ადამიანი==
[[სურათი:TIME cover Persons of the Year 2005.jpg|thumb|right|150px|ჟურნალის უახლესი ნომერი]] ჟურნალის არსებობის 80 წლის განმავლობაში ყველაზე განთქმული განყოფილებაა მისი ყოველწლიური ნომინაცია “წლის პერსონა” (აცრ ‘’’წლის ადამიანი’’’) - მთავარი სტატია, რომელშიც თაიმი ერთ-ერთ გამოჩენილ ადამიანს ან ჯგუფს გამოარჩევს, რომელსაც ან რომელთაც ამ წლის მოვლენებში განსაკუთრებული ეფექტი მოახდინეს. ტიტულის მიუხედავად, ნომინაცია შეიძლება ადამიანს არ მიენიჭოს - [[1983]] წელს საშინაო სამაგიდო [[კომპიუტერი]] ცნობილ იქნა “წლის მანქანად”.

[[1999]] წელს [[აინშტაინი, ალბერტ|ალბერტ აინშტაინი]] თაიმის მიერ საუკუნის პერსონად იქნა აღიარებული.

არსებობს მცირე კონტროვერსია იმაზე თუ ვის მიეკუთვნება ამათუიმ წლის ადამიანის ნომინაცია. ვინაიდან ნომინაცია მიმდინარე წლის მოვლენებზე ეფექტის სიდიდით განისაზღვრება, ნომინაცია განურჩევლად შეიძლება მიენიჭოს უდიდეს კეთილ ან ბოროტმზრახველსაც. წარსულში ისეთი ფიგურები, როგორიც იყვნებ [[ჰიტლერი, ადოლფ|ადოლფ ჰიტლერი]] და [[სტალინი, იოსებ|იოსებ სტალინი]] წლის ადამიანებად დასახელდნენ. თუმცა ჟურნალმა [[2001]] წლიდან პოლიტიკა შეიცვალა: მიიჩნევდნენ, რომ [[ოსამა ბინ ლადენი]] იყო ადამიანი, რომელმაც ყველაზე დიდი ეფექტი მოახდინა ამ წლის მიმდინარე მოვლენებზე, თუმცა ედიტორთა კომისიამ ამგვარი ნომინაცია სარისკოდ ჩათვალდა და ნომინაცია [[ჯულიანი, რუდოლფ|რუდოლფ ჯულიანის]] (ნიუ-იორკის ყოფილი მერი) მიაკუთვნა.

[[2005]] წლის ადამიანებად [[გეიტსი, ბილ|ბილ გეიტსი]], [[გეიტსი, მელინდა|მელინდა გეიტსი]] და [[U2]]-ს როკ ვარსკვლავი [[ბონო]] დასახელდნენ.

==ცნობილი ჟურნალისტები==
*[[კუპერი, მეთიუ|მეთიუ კუპერი]]

==რესურსები ინტერნეტში==
* [http://www.time.com/ თაიმის ვებგვერდი]
* [http://www.time.com/time/magazine/archives თაიმის არქივი'] - 1923 წლიდან დღემდე ყველა გამოცემისა და გარეკანის არქივი
* [http://www.timeeurope.com/ ''თაიმ ევროპა'']
* [http://www.timeasia.com/ ''თაიმ აზია'']
* [http://www.timecanada.com/ ''თაიმ კანადა'']
* [http://www.timeforkids.com/TFK ''თაიმი ბავშვებისთვის'']



[[კატეგორია:ამერიკის მასმედია]]

[[bg:Тайм]]
[[de:TIME]]
[[en:Time (magazine)]]
[[es:Revista Time]]
[[fr:Time Magazine]]
[[id:TIME]]
[[he:טיים מגזין]]
[[nl:Time]]
[[ja:タイム (雑誌)]]
[[no:Time Magazine]]
[[pt:Time]]
[[sv:TIME Magazine]]
[[zh:時代 (雜誌)]]
