{|border=0 cellpadding=10 width=100%
|- bgcolor=whitesmoke
|<small>საკუთარ სახელს "'''ბეჟან'''" აქვს სხვა მნიშვნელობებიც. იხილეთ: [[ბეჟან]]
|}</small>
'''ბეჟან-ხანი''', კახეთის გამგებელი [[1677]]-[[1683]]. [[ირანი|ირანის]] [[შაჰი|შაჰის]] მიერ დანიშნული მოხელე (ფარსადან გორგიჯანიძის მიხედვით, გამაჰმადიანებული ქართველი გორჯასპი კახაბრიშვილი). ეყრდნობოდა აღმოსავლეთ კახეთის ველებში ჩამოსახლებულ ელებს (თურქმანულ ტომებს). თავის რეზიდენციად აქცია ქ. [[ყარაღაჯი]] (ახლანდელი [[სიღნაღის რაიონი]]), სადაც [[სპარსელები|სპარსული]] ყაიდის სასახლე ააგო. უნდოდა აქვე დაესახლებინა კახელი დიდებულები, მაგრამ ვერ შეუთანხმა მათ. კახეთის ურჩი ფეოდალების წინააღმდეგ ბეჟან-ხანი ფარულ და აშკარა ტერორს მიმართავდა. ხელს უწყობდა კახეთის მშვიდობიან სოფლებზე [[ლეკები|ლეკებისა]] და მომთაბარე [[ყიზილბაშები|ყიზილბაშების]] ავაზაკურ თავდასხმებს, განსაკუთრებით - ტყვეების მოტაცებას, რითაც კიდევ უფრო აიმხედრა ადგილობრივი მოსახლეობა. მის მოსაკლავად ქართლის მეფე [[გიორგი XI|გიორგი XI-ის]] ინიციატივით შეთქმულება მოეწყო, მაგრამ უშედეგოდ. ბოლოს ([[1683]]) კახეთის თავკაცთა  მოთხოვნით ირანის შაჰი იძულებული გახდა იგი სხვა მოხელით შეეცვალა.


[[კატეგორია:ქართველები]]
