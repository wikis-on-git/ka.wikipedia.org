'''გარდაბანი''' [[საქართველო|საქართველოს]] ისტორიულ-გეოგრაფიული მხარე იყო, [[ქვემო ქართლი|ქვემო ქართლის]] ნაწილი. იგი ძველი [[ქართლის სამეფო|ქართლის სამეფოს]] განაპირა პროვინციას წარმოადგენდა, რომლის სახელი ემთხვევა  [[კავკასიის ალბანეთი|კავკასიის ალბანეთის]] პროვინცია გარდმანის სახელწოდებას.  სახელწოდებათა საერთო წარმომავლობა უეჭველია და მოწმობს გარკვეულ პერიოდში მათ პოლიტიკურ და შესაძლოა, ეთნიკურ ერთიანობას. გარდაბანი მოიცავდა მდინარეების ძეგამჩაის, თოუზ-ჩაის, აღსტაფა-ჩაის აუზებს (ახლანდელი [[აზერბაიჯანი|აზერბაიჯანის]] ტერიტორია) და [[ქცია|ქციის]] და [[ალგეთი|ალგეთის]] უკიდურესი ქვემო წელის ველს (ახლანდელი [[საქართველო|საქართველოს]] ტერიტორია). ამ ტერიტორიაზე არსებობდა ჯერ [[ხუნანის საერისთავო|ხუნანის]], შემდეგ [[გაგის საერისთავო|გაგის საერისთავოები]].

[[კატეგორია:საქართველოს ისტორიულ-გეოგრაფიული მხარეები]]
