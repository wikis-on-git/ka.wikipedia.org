'''დედოფალი სოფიას ხელოვნების ეროვნული მუზეუმი''' (ესპ. Museo Nacional Centro de Arte Reina Sofía) [[ესპანეთი|ესპანეთის]] მე-20 საუკუნის ხელოვნების ეროვნული მუზეუმია (შემოკლ. '''დედოფალი სოფიას მუზეუმი'''). მუზეუმის ოფიციალური ინაუგურაცია 1992 წლის 10 სექტემბერს მოხდა და სახელი ესპანეთის დედოფფლის სოფიას საპატივცემლოდ დაერქვა. მდებარეობს [[მადრიდი|მადრიდში]], ე.წ ხელოვნების სამკუთხედის სამხრეთ ბოლოში ([[მუზეო დელ პრადო|მუზეო დელ პრადოსა]] და [[მუზეო თისენ-ბორნამისცა|მუზეო თისენ-ბორნამისცასთან]] ერთად).

მუზეუმის მთავარ კოლექციათა შორისაა მე-20 საუკუნის უდიდეს ხელოვანთა [[პიკასო, პაბლო|პაბლო პიკასოსა]] და [[დალი, სალვადორ|სალვადორ დალის]] ნამუშევრები. უდაოდ ყველაზე განთქმული ხელოვნების ნიმუში მუზეუმში არის პიკასოს "გერნიკა". რეინა სოფიაში ასევე [[გრი, ხუან|ხუან გრის]], [[მირო, ხოან|ხოან მიროს]], ხულიო გონზალესის, ედუარდო ჩილიდას, პაბლო პალზუელოს, ანტონი ტაპიეს, ლუციო მუნიოს და სხვა მრავალ განთქმულ მხატვართა თვალსაჩინო კოლექციებია. აქვეა თავისუფალი ბიბლიოთეკა 100.000-ზე მეტი წიგნით, 3.500 ხმისა და 1.000-ზე მეტი ვიდეო ჩანაწერებით.

მუზეუმის ცენტრალური შენობა მე-18 საუკუნეში საავადმყოფო იყო. ინტენსიური თანამედროვე რესტავრაციითა და დამატებებით ძველი შენობა მნიშვნელოვანწილად განახლდა 1980-ში. 1988 წელს ახალი მუზეუმის ნაწილიც გახსნა და ამავე წელს იგი ეროვნულ მუზეუმად გამოცხადდა. ფრანგი არქიტექტორი [[ნუველი, ჟან|ჟან ნუველის]] პროექტის 8000 კვ.მ. ექსპანსია, რომელიც €92 მილიონი დაჯდა, 2005 წლის ოქტომბერში გაიხსნა.

==რესურსები ინტერნეტში==
*[http://museoreinasofia.mcu.es/portada/portada_ING.php ოფიციალური ვებ-გვერდი]

[[კატეგორია:მუზეუმები]]
[[კატეგორია:ეროვნული მუზეუმები]]
[[კატეგორია:მადრიდი]]

[[de:Museo Reina Sofía]]
[[en:Museo Nacional Centro de Arte Reina Sofía]]
[[es:Museo Nacional Centro de Arte Reina Sofía]]
[[fr:Museo Reina Sofía]]
[[it:Museo Nacional Centro de Arte Reina Sofía di Madrid]]
[[nl:Museo Nacional Centro de Arte Reina Sofía]]
[[ja:ソフィア王妃芸術センター]]
[[fi:Museo Nacional Centro de Arte Reina Sofía]]
