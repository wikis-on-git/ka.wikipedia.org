[[სურათი:Humboldt.jpg|thumb|right|ალექსანდერ ჰუმბოლდტი]]
'''ჰუმბოლდტი, ალექსანდერ''' (* [[14 სექტემბერი]]. [[1769]], [[ბერლინი]] ―   † [[6 მაისი]]. [[1859]], იქვე), [[გერმანელები|გერმანელი]] ბუნებისმეტყველი, გეორგაფი და მოგზაური. ბერლინის მეცნიერებათა აკადემიის წევრი ([[1800]]), [[პეტერბურგი|პეტერბურგის]] მეცნიერებათა აკადემიის საპატიო წევრი ([[1818]]). დაიბადა [[საქსონია|საქსონიის]] კურფიურსტის კარისკაცის ოჯახში. [[ჰუმბოლდტი, ვილჰელმ|ვ. ჰუმბოლდტის]] ძმა. 1787-92 სწავლობდა ბუნებისმეტყველებას, ეკონომიურ მეცნიერებებს, სამართალსა და სამთო საქმეს [[ოდერის ფრანკფურტი|ოდერის ფრანკფურტისა]] და [[გეტინგენი|გეტინგენის]] [[უნივერსიტეტი|უნივერსიტეტებში]], [[ჰამბურგი|ჰამბურგის]] სავაჭრო და [[ფრაიბერგი|ფრაიბერგის]] სამთო აკადემიებში. [[1790]] [[ფორსტერი, იოჰან|ი. ფორსტერთან]] ერთად იმოგზაურა საფრანგეთში, ნიდერლანდსა და ინგლისში. [[1793]] გამოქვეყნდა ჰუმბოლდტის ბოტანიკური-ფიზიოლოგიური გამოკვლევა "ფრაიბერგის მიწისქვეშა ფლორა". 1799-1804 ფრანგ ბოტანიკოს ე. ბონპლანთან ერთად იმოგზაურა ცენტრალურ და სამხრეთ ამერიკაში, საიდანაც ჩამოიტანა მდიდარი კოლექცია, რომელსაც ამუშავებდა [[პარიზი|პარიზში]] 20 წელზე მეტი ხნის განმავლობაში. 1807-34 გამოვიდა ჰუმბოლდტის 30-ტომიანი "მოგზაურობა ახალი ქვეყნის ბუნიობის მხარეში [[1799]]-[[1804]] წლებში". [[1827]] ჰუმბოლდტი პარიზიდან გადავიდა ბერლინში, სადაც ასრულებდა პრუსიის მეფის კამერჰერისა და მრჩევლის მოვალეობას.

[[1829]] ჰუმბოლდტმა იმოგზაურა [[რუსეთი|რუსეთში]]. აზიის ბუნების საკითხებს მიუძღვნა შრომები: "ფრაგმენტები აზიის გეოლოგიიდან და კლიმატოლოგიიდან" და "ცენტრალური აზია". ჰუმბოლდტის მეცნიერული შეხედულებანი დედამიწისა და სამყაროს ბუნების შესახებ გადმოცემულია მონუმენტურ შრომაში "კოსმოსი" (ტ. 1-5, 1845-62). ჰუმბოლდტის მიერ შემუშავებულ პრინციპებს მაღალ შეფასებას აძლევდა [[ენგელსი, ფრიდრიხ|ფ. ენგელსი]], რომელიც ჰულბოლდტს აყენებდა იმ მეცნიერთა გვერდით, რომელთა საქმიანობამაც ხელი შეუწყო მატერიალისტური მიმართულების განვითარებას ბუნებისმეტყველებაში.

ჰუმბოლდტის შეხედულებანი დაედო საფუძვლად ზოგად ფიზიკურ გეორგრაფიასა და ლანდშაფტმცოდნეობას, აგრეთვე მცენარეთა გეოგრაფიასა და კლიმატოლოგიას. მისი სამეცნიერო ინტერესების სფერო იმდენად ფართო იყო, რომ თანამედროვენი მას "XIX საუკუნის [[არისტოტელე|არისტორელეს]]" უწოდებდნენ. ჰუმბოლდტი იყო ჰუმანიზმის დამცველი, იგი გამოდიოდა რასებისა და ხალხების უთანასწორობისა და დამპყრობლური ომების წინააღმდეგ. ჰუმბოლდტის სახელი ეწოდება მთელ რიგ გეოგრაფიულ ობიექტებს, მათ შორის ქედებს ცენტრალურ აზიასა და ჩრდილოეთ ამერიკაში, მთას კუნძულ ახალ კალედონიაში, მყინვარს ჩრდილოეთ და დასავლეთ გრელანდიაში, მდინარესა და რამდენიმე დასახლებულ პუნქტს აშშ-ში, რამდენიმე მცენარეს, მინერალსა და კრატერს მთვარეზე. ძმების ალექსანდერ და ვილჰელმ ჰუმბოლდტების სახელს ატარებს [[ბერლინის უნივერსიტეტი]].


[[კატეგორია:გერმანელები]]
[[bg:Александър фон Хумболт]]
[[da:Alexander von Humboldt]]
[[de:Alexander von Humboldt]]
[[en:Alexander von Humboldt]]
[[eo:Alexander VON HUMBOLDT]]
[[es:Alexander von Humboldt]]
[[fr:Alexander von Humboldt]]
[[ja:アレクサンダー・フォン・フンボルト]]
[[no:Alexander von Humboldt]]
[[pl:Alexander von Humboldt]]
[[pt:Alexander von Humboldt]]
[[sv:Alexander von Humboldt]]
