[[სურათი:Ludwig II..jpg|thumb|170px|ლუდვიგ II]]
'''ლუდვიგ II ბავარიელი''' (''[[გერმ.]]:'' Ludwig II. von Bayern) ''დაბ.'' '''ლუდვიგ ფრიდრიხ ვილჰელმ ფონ ვიტელსბახი''' (''[[გერმ.]]:'' Ludwig Friedrich Wilhelm von Wittelsbach) (* [[25 აგვისტო]] [[1845]], [[ნიმფენბურგის სასახლე]], [[მიუნხენი]]; † [[13 ივნისი]] [[1886]], [[შტარნბერგის ტბა]], [[ბავარია]]) - [[ბავარიის მეფეები|ბავარიის მეფე]] [[1864]]-[[1886]] წლებში. მეტსახელად "ზრაპრული მეფე" (''[[გერმ.]]:'' Märchenkönig).


==ბიოგრაფია==
*[[1845]]
:[[25 აგვისტო]] - ბავარიის [[კრონპრინცი|კრონპრინცს]] [[მაქსიმილიან II (ბავარია)|მაქსიმიალიანს]] და მის მეუღლეს [[პროისენი, მარიე ფრედერიკე ფრანცისკა ჰედვიგ ფონ|მარიე ფრედერიკეს]] შეეძინათ მემკვიდრე ვაჟი.
:[[26 აგვისტო]] - ბაბუის [[ლუდვიგ I (ბავარია)|ლუდვიგ I]]-ის სურვილის მიხედვით იგი მონათლულ იქნა ლუდვიგის სახელით.
*[[1848]]
:[[20 მარტი]] - ლუდვიგ I ტახტიდან გადადგა და ბავარიის მეფე გახდა ლუდვიგის მამა [[მაქსიმიალიან II (ბავარია)|მაქსიმილიან II]].
*[[1861]]
:ლუდვიგმა პირველად ნახა [[ვაგნერი, რიხარდ|ვაგნერის]] ოპერები «[[ტანჰოიზერი (ოპერა)|ტანჰოიზერი]]» და «[[ლოენგრინი (ოპერა)|ლოენგრინი]]» და მისი მუსიკის ფენი გახდა.
*[[1864]]
:მამის გარდაცვალების შემდეგ 18 წლის ლუდვიგი ლუდვიგ II-ის სახელით ბავარიის მეფედ აკურთხეს. ოფიციალური ტიტული იყო "ლუდვიგი, წყალობითა ღმრთისა ბავარიის მეფე, რაინის პფალცგრაფი, ბავარიის, ფრანკონიის და შვაბიის ჰერცოგი." (''[[გერმ.]]'' ''Ludwig, von Gottes Gnaden König von Bayern, Pfalzgraf bey Rhein, Herzog von Bayern, Franken und in Schwaben'').
:ლუდვიგი ხელოვნების დიდი მეცენი იყო და მისი დაფინანსებით დასრულებულ იქნა ვაგნერის ოპერა «[[ნიბელუნგების ბეჭედი (ოპერა)|ნიბელუნგების ბეჭედი]]».
*[[1865]]
:მთავრობისა და მიუნხენის მოქალაქეთა მოთხოვნის შემდგომ ლუდვიგი იძულებული გახდა შეეწყვიტა არაპოპულარული ვაგნერის შემოქმედების დაფინანსება და ეს უკანასკნელი ბავარიიდანც კი გააძევა. მეფესა და კომპოზიტორს შორის მიმოწერა და ახლო მეგობრობა ლუდვიგის სიცოცხლის ბოლო წუთამდე გაგრძელდა, ხოლო საზოგადოებაზე გულაყრილი ლუგვიგი უფრო და უფრო დაშორდა მიუნხენს და საჯარო ცხოვრებას და თავის სასახლეებში განმარტოვდა.
*[[1866]]
:[[ავსტრია-პრუსიის 1866 წლის ომი|ავსტრია-პრუსიის ომში]] ბავარიამ [[ავსტრია|ავსტრიის]] და [[გერმანიის კავშირი|გერმანიის კავშირის]] მხარე დაიჭირა. სამხედრო საქმის არმოყვარულმა ლუდვიგმა ომის წარმოება თავის მინისტრებს გადააბარა და დამარცხების შემდეგ იძულებული გახდა [[პრუსია|პრუსიისთვის]] 30.000.000 [[გულდენი]] რეპარაცია გადაეხადა და პრუსიის სამხედრო სიუზერენატი ეღიარებინა.
:იმავე წელს ლუდვიგმა მოაწყო თავისი პირველი და უკანასკნელი მოგზაურობა ბავარიაში. ამის შემდეგ იგი მთლიანად თავისი რომანტიკული იდეების განხორციელებას მიეცა და მთელ ძალისხმევას სასახლეების აშენებას ახმარდა.
*[[1867]]
:[[23 იანვარი]]:ლუდვიგი დანიშნულ იქნა პრინცესა [[ბაიერნი, სოფი ინ|სოფი ინ ბაიერნზე]], რომელიც ჰერცოგ [[ბაიერნი, მაქს იოზეფ ინ|მაქს იოზეფ ინ ბაიერნის]] უმცროსი ქალიშვილი და ავტრიის იმპერატრიცა [[ელიზაბეთ (ავსტრია-უნგრეთი)|ელიზაბეთის]], "[[სისი|სისის]]" და იყო. მიუხედავად ნიშნობისა ლუდვიგი მასზე დაქორწინებას თავს არიდებდა, სანამ იმავე წლის ოქტომბერში ჰერცოგ მაქს იოზეფის მოთხოვნით ეს ნიშნობა ოფიციალურად გაუქმებული არ იქნა. როგორც მომდევნო წლების წერილებიდან ირკვევა ბავარიის მეფე [[ჰომოსექსუალიზმი|ჰომოსექსუალი]] იყო.
*[[1869]]
:ლუდვიგმა საფუძველი ჩაუყარა [[ჰოენშვანგაუს სასახლე|ჰოენშვანგაუს]] და [[ნოიშვანშტაინის სასახლე|ნოიშვანშტაინის]] სასახლეების მშენებლობას.
*[[1870]]
:საკუთარი ნების წინააღმდეგ იგი იძულებული იყო პრუსიის მოკავშირედ ებრძოლა [[საფრანგეთ-პრუსიის 1870-1871 წლების ომმი|საფრანგეთ-პრუსიის ომში]] და პოლიტიკური ზეწოლის შემდგომ თანხმობა განაცხადა [[ვილჰელმ I (გერმანიის იმპერია)|ვილჰემ I]]-ის გერმანიის იმპერატორად კურთხევაზე.
*[[1873]]
:ლუდვიგ II-ემ დაიწყო [[ჰერენხიმზეეს სასახლე|ჰერენხიმზეეს სასახლის]] მშენებლობა.
*[[1874]]-[[1878]]
:მისი ბრძანებით აშენებულ იქნა [[ლინდერჰოფის სასახლე]].
*[[1886]]
:ბავარიის მეფის სამშენებლო პოლიტიკამ ქვეყნის ხაზინა გააკოტრა, რის გამოც მინისტრთა კაბინეტმა ლუდვიგს უარი უთხრა სასახლეების მშენებლობისათვის საჭირო თანხების გამოყოფაზე და იგი სახელმწიფო საქმეებს ჩამოაშორა.
:[[9 ივნისი]] - მხოლოდ თვითხილველთა მონათხრობის საფუძველზე და პაციენტის პერსონალურად გამოკვლევის გარეშე ბავარიელ ექიმთა საბჭომ პროფესორ [[გუდენი, ბერნჰარდ ფონ|ბერნჰარდ ფონ გუდენის]] თაოსნობით ლუდვიგ II ფსიქიურად დაავადებულად გამოაცხადა. მთავრობამ ეს დიაგნოზი დამაკმაყოფილებლად ჩათვალა და უკვე მომდევნო დღეს [[10 ივნისი|10 ივნისს]] ლუდვიგიდ ბიძა [[ბაიერნი, ლუიტპოლდ ფონ|ლუიტპოლდ ფონ ბაიერნი]] [[პრინცრეგენტი|პრინცრეგენტად]] გამოაცხადა. 

ლუდვიგის სიგიჟეს მის მიერ ამ პერიოდში გატარებული აქტები და წერილები არ ადასტურებენ. ექიმთა დიაგნოზის სიმართლეს ეჭვქვეშ აყენებს [[11 ივნისი|11 ივნისს]] «ბამბერგერ ცაიტუნგში», რომლის მთელი ტირაჟი კონფისცირებულ იქნა, გამოქვეყნებული ლუდვიგის მიმართვა ბავარიის მოსახლეობისადმი: ''"პრინც ლუიტპოლდს, ჩემის ნების წინააღმდეგ, განზრახული აქვს თავი ჩემი ქვეყნის რეგენტად გამოაცხადოს და ჩემი ამჟამინდელი მთავრობა ჩემი ჯანმრთელობის მდგომარეობის არასწორ მონაცემებზე დაყრდნობით ცდილობს შეცდომაში შეიყვანოს ჩემი საყვარელი ხალხი და მოამზადოს იგი სახელმწიფო ღალატის ჩასადენად.... მე მოვუწოდებ ყველა ერთგულ ბავარიელს დაირაზმოს ჩემი ერთგული მიმდევრების ირგვლივ და დაერმაროს მათ მეფისა და სამშობლოს წინააღმდეგ დაგეგმილი ღალატის ჩაშლაში."'' (''[[გერმ.]]'' ''Der Prinz Luitpold beabsichtigt, sich ohne meinen Willen zum Regenten meines Landes zu erheben, und mein bisheriges Ministerium hat durch unwahre Angaben über meinen Gesundheitszustand mein geliebtes Volk getäuscht und bereitet hochverräterische Handlungen vor. ... Ich fordere jeden treuen Bayern auf, sich um meine treuen Anhänger zu scharen und an der Vereitelung des geplanten Verrates an König und Vaterland mitzuhelfen.'')

:[[13 ივნისი]] - ლუდვიგ II  ნოიშვანშტაინის სასახლეში დაპატიმრებულ იქნა და გადაიყვანეს [[ბერგის სასახლე|ბერგის სასახლეში]] [[შტარნბერგის ტბა|შტარნბერგის ტბის]] ნაპირას. იმავე ღამით 23:30-ზე ლუდვიგი პროფესორ ფონ გუდენთან ერთად ნავით სეირნობისას დაიხრჩო ტბაში. ეს ოფიციალური ვერსია მაშინვე ეჭვქვეშ იქნა დაყენებული - ლუდვიგი ჩინებული მოცურავე იყო. ფართოდ გავრცელებული ერთ-ერთი ვერსიის მიხედვით ბავარიის მეფე და მისი ექიმი მოკლული იქნენ გაქცევის მცდელობისას.
:[[19 ივნისი]] - მიუნხენში ჩატარებული პოპმეზური სამგლოვიარო სვლის შემდგომ ლუდვიგ II-ის ნეშტი დაკრძალულ იქნა [[სანკტ-მიხაელი (მიუნხენი)|სანკტ-მიხაელის]] ეკლესიაში.
:[[16 აგვისტო]] - მეფის გული გადასვენებულ იქნა [[ალტიოტინგი|ალტიოტინგის]] კაპელაში.





[[კატეგორია:დაბადებული  1845]]
[[კატეგორია:გარდაცვლილი  1886]]


[[de:Ludwig II. (Bayern)]]
[[en:Ludwig II of Bavaria]]
[[fr:Louis II, roi de Bavière]]
[[ja:ルートヴィヒ2世 (バイエルン王)]]
[[la:Ludovicus II (rex Bavarensis)]]
[[nl:Lodewijk II van Beieren]]
[[ru:Людвиг_II_Баварский]]
[[sv:Ludwig II av Bayern]]
[[uk:Людвіґ II (король Баварії)]]
