'''სამეული''', სამი მხატვრის შემოქმედებითი კოლექტივი: სლოვინსკი ალექსანდრე ნიკოლოზის ძე (* [[10 ივნისი]]. [[1935]], [[თბილისი]]), ქოჩაკიძე ოლეგ მიხეილის ძე (* [[21 თებერვალი]]. [[1935]], [[მოსკოვი]]), ჩიკვაიძე იური გიორგის ძე (* [[21 ნოემბერი]]. [[1934]], [[თბილისი]]). საქართველოს სსრ დამსახურებული მხატვრები (1967). მარჯანიშვილის სახელობის თეატრის მთავარი მხატვრები (1976-იდან). დაამთავრეს თბილისის სამხატვრო აკადემიის არქიტექტურის ფაკულტეტი (1959). გააფორმეს სპექტაკლები: ნახუცრიშვილის "ჭინჭრაქა" (1963), მილერის "სეილემის პროცესი" (1965), ელიოზიშვილის "ბებერი მეზურნეები" (1966) რუსთაველის სახელობია თეატრში; ფლეჩერის "ჭირვეული ქმრის მორჯულება" (1972), მ. ჯავახიშვილის "კვაჭი კვაჭანტირაძე" (1974), სოფოკლეს "ოიდიპოს მეფე" (1978) - მარჯანიშვილის სახელობის თეატრში; ბრეხტის "ჯარისკაცი ჯარისკაცია" (1965) - მოსკოვის ლენინური კომკავშირის სახელობის თეატრში; ო. იოსელიანის "სანამ ურემი გადაბრუნდება" (1973) - მოსკოვის გოგოლის სახელობის თეატრში და სხვა. ქმნიან სცენოგრაფიული ხელოვნების თანადროული ეტაპის შესატყვის გონებამახვილურ დეკორატიული გარემოს, განპირობებულს კონკრეტული სპექტაკლის ამოცანებით. მუშაობენ როგორც არქიტექტორები (ავტომოტელი "უშბა", დიღომი, 1962; ტურისტული სასტუმრო, ბაკურიანი, 1974 და სხვ.); პარალელურად მოღვაწეობდნენ ხელოვნების სხვა დარგებში. გააფორმეს ბიჭვინთის საზღვაო ვაგზალი, 1968; საჭადრაკო და ალპური კლები თბილისში და სხვა.
