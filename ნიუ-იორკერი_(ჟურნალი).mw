[[სურათი:New Yorker cover.jpg|thumb|right|200px|პირველი ნიუ-იორკერის გარეკანი, რომელიც პერიოდულად ჟურნალის გამოცემის წლისთავზე მეორდება]] '''ნიუ-იორკერი''' -- ამერიკული [[ჯურნალი]], რომელშიც იბეჭდება კრიტიკა, ესსეები, საგამომძიებლო რეპორტაჟები, თანამედროვე [[პროზა]] და [[პოეზია]]. თავდაპირველად ყოველკვირეული გამოცემა ამჟამად წელიწადში 46-ჯერ იბეჭდება.

მოუხედავად იმისა, რომ ჟურნალის ძირითადი ფოკუსი [[ნიუ-იორკ სიტი|ნიუ-იორკ სიტის]] კულტურული ცხოვრებაა, ნიუ-იორკერს ვრცელი აუდიენცია ჰყავს ქალაქის ფარგლებს გარეთაც მაღალი ხარისხის ჟურნალიზმის წყალობით. მისი [[კოსმოპოლიტიზმი|კოსმოპოლიტი]], ურბანული ხახიათი, რომელიც ყველაზე ნათლად განყოფილებაში „Talk of the Town“ (ქალაქის სასაუბრო) აისახება, მკითხველს სთავაზობს ცოცხალ კომენტარს ნიუ-იორკის ცხოვრებაზე, პოპულარულ კულტურაზე, ექსცენტრიულ [[ამერიკანა|ამერიკანას]], მახვილ იუმორისტულ ჩანახატებსა და სახელგანთქმულ იუმორისტულ [[კარტუნი|კარტუნებს]] („cartoons“). მე-20 საუკუნის შუა წლებში მას დიდი წვლილი მიუძღვის [[მოთხრობა|მოთხრობის]], როგორც ლიტერატურული ფორმის, პოპულარიზაციაში ამერიკაში. ჟურნალისტურ პროფესულ წრეებში ნიუ-იორკერი სარგებლობს ბეჭდვით ინდუსტრიაში ყველაზე მკაფიო ფაქტუალობისა და დახვეწილი ედიტორიული ჯგუფის რეპუტაციით.

==შექმნის ისტორია==
ნიუ-იორკერის დებიუტი [[1925]] წლის [[21 თებერვალი|21 თებერვალს]] შედგა. ჟურნალი დააფუძნეს [[როსი, ჰაროლდ|ჰაროლდ როსმა]] და მისმა მეუღლემ, [[თაიმზი (გაზეთი)|გაზეთი ტაიმზის]] რეპორტიორმა, ჯეინ გრანტმა. ჟურნალების „Judge“ და „[[ლაიფ (ჟურნალი)|ლაიფ]]“ უკბილო იუმორისტული პუბლიკაციებით მობერზრებულ როსს სურდა ენამახვილი მაღალმხატვრული იუმორისტული ჟურნალის შექმნა. ამ იდეით ის დაუკავშირდა მეწარმე რაულ ფლაიშმანს; შედეგად მათ ეფ-არ პაბლიშინგ კომპანია დააფუძნეს და ჟურნალის პირველი ოფისი 25 ვესტ 45-ე ქუჩაზე, მანჰეტენზე გაიხსნა. როსი სიცოცლხის ბოლომდე (1951) აგრძელებდა ჟურნალის ედიტორობას. 

ჟურნალის პირველ გარეკანზე გამოსახული დენდი, რომელიც [[მონოკლი|მონოკლით]] პეპელას უთვალთვალებს რი ირვინის ნახატი იყო, რომელსაც ასევე ეკუთვნის ჟურნალის გარეკანზე სახელისა და სტატიათა სათაურების [[შრიფტი|შრიფტის]] დიზანი. ამ ნახატზე გამოსახულ მამაკაცს „ევსტასი ტაილი“-დ (Eustace Tilley) მოიხსენიებდნენ, ხასიათი, რომელიც ნიუ-იორკერისთვის კოვი ფორდმა შექმნა. ევსტასი სერიათა „ჟურნალის შექმნაში“ (The Making of a Magazine) გმირი იყო, რომელიც გარეკანის შეგა გვერდზე ჟურნალის პირველი ზაფხულის 8 აგვისტოს გამოცემიდან გამოჩნდა.

==რესურსები ინტერნეტში==
*[http://www.newyorker.com/ ნიუ-იორკერის ვებგვერდი]

[[კატეგორია:ამერიკის მასმედია]]

[[de:The New Yorker]]
[[en:The New Yorker]]
[[es:The New Yorker]]
[[pt:The New Yorker]]
