'''საქართველოს ჟურნალისტთა დამოუკიდებელი ასოციაცია (IAGJ)''' - დამოუკიდებელი [[საქართველო|საქართველოს]] ისტორიაში პირველი [[ჟურნალიზმი|ჟურნალისტური]] გაერთიანებაა, რომელმაც [[ჟურნალისტთა საერთაშორისო ფედერაცია|ჟურნალისტთა საერთაშორისო ფედერაციის]] (www.IFJ.org) წევრობა მიიღო ([[2000]]). ასოციაცია დააფუძნა პროფესიონალ ჟურნალისტთა ჯგუფმა. ამჟამად კავშირი აერთიანებს 150-ზე მეტ თანამშრომელს.
 
საქართველოში ასევე მოქმედებს სამთავრობო კონტროლ ქვეშ არსებული [[საქართველოს ჟურნალისტთა ფედერაცია]], რომელიც საბჭოთა კავშირის დროს შეიქმნა. (ყოფილი თავმჯდომარე [[სიხარულიძე, აკაკი|აკაკი სიხარულიძე]], ამჟამად [[გურჯაანი|გურჯაანის]] გამგებელი). 

საერთაშორისო ფედერაციაში ჟურნალისტთა დამოუკიდებელი ასოციაციის მიღებით საერთაშორისო თანამეგობრობამ ალტერნატიულ გაერთიანებას დაუჭირა მხარი. [[2003]] წელს საქართველოს ჟურნალისტთა დამოუკიდებელმა ასოციაციამ მონაწილეობა მიიღო [[კავკასია|კავკასიისა]] და [[შუა აზია|შუა აზიის]] არასამთავრობო ჟურნალისტური ორგანიზაციების კავშირის (www.CASCFEN.org) დაფუძნებაში. ხოლო [[2004]] წელს შეუერთდა კავკასიის არასამთავრობო ორგანიზაციათა ქსელს (www.CRINGO.net). 

==რესურსები ინტერნეტში== 
*[http://www.iagj.org.ge/ ასოციაციის ოფიციალური ვებ-გვერდი]  
*[http://www.ifj.org/default.asp?index=1457&Language=EN საერთაშორისო კავშირი ვებგვერდი]
