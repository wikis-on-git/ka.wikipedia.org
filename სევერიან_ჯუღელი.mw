'''ჯუღელი, სევერიან''' მოსეს ძე (* [[1877]], სოფ. ჩხარი, ახლანდელი თერჯოლის რაიონი ―   †      [[ 6 აგვისტო]]. 1909, თბილისი), ქართველი პოლიტიკური მოღვაწე, პუბლიცისტი, მენშევიკი. ქუთაისის სასულიერო სასწავლებლის დამთავრების შემდეგ (1891) სწავლობდა თბილისის სასულიერო სემინარიაში. 1893 სემინარიელთა გაფიცვაში მონაწილეობისათვის სემინარიიდან გარიცხეს, იყო [["მესამე დასი" | "მესამე დასის"]] წევრი. შედიოდა სოციალურ-დემოკრატიულ თბილისის კომიტეტში. 1899 თბილისში ჩატარებული პირველმაისობის ერთ-ერთი ორგანიზატორი. 1902 თბილისიდან გაასახლეს. 1903 დააპატიმრეს და ციმბირში გადაასახლეს, საიდანაც 1905 წლის 17 ოქტომბერს მანიფესტის შემდეგ დაბრუნდა. 1907 აირჩიეს II სახელმწიფო სათათბიროს დეპუტატად თბილისის გუბერნიიდან. იყო სოციალურ-დემოკრატიული ფრაქციის წევრი. სათათბიროს დათხოვნის შემდეგ (1907 წლის 3 ივნისს) ფრაქციის სხვა წევრებთან ერთად სამართალში მისცეს. საპატიმროდან გამოსვლის შემდეგ არალეგალურად ცხოვრობდა თბილისში. 1909 მაისში კვლავ დააპატიმრეს. გრდაიცვალა მეტეხის ციხეში. ჯუღელმა პუბლიცისტური მოღვაწეობა სემინარიაში სწავლის დროს დაიწყო. თანამშრომლობდა გამოცემებში: "ივერია", "ცნობის ფურცელი", "კვალი", "სხივი", "ლამპარი", "განთიადი", "ჩვენი აზრი" და სხვა.

[[კატეგორია:ქართველები]]
