'''ჰაინე''', ჰაინრიხ (* [[13 დეკემბერი]]. [[1797]], [[დიუსელდორფი]], ― † [[17 თებერვალი]]. [[1856]], [[პარიზი]]), გერმანელი [[პოეტი]], [[პუბლიცისტი]] და [[კრიტიკოსი]]. დაიბადა ებრაელის ოჯახში. 1819-25 სწავლობდა [[გეტინგენი| გეტინგენის]], [[ბერლინი| ბერლინის]], [[ბონი | ბონის]] უნივერსიტეტებში. 1821-23 ისმენდა [[ჰეგელი, გეორგ ვილჰელმ ფრიდრიხ | გ. ჰეგელის]] ლექციებს. 1825 დაიცვა სადოქტორო დისერტაცია და მიიღო ქრისტიანული (პროტესტანტული) [[რწმენა]]. ნაწარმოებების გამოქვეყნება 20-იან წლებში დაიწყო. ჯერ კიდევ სიჭაბუკეში ღრმად განცდილი საფრანგეთის ბურჟუაზიული რევოლუციის გავლენა ჰაინეს კიდევ უფრო გაუმძაფრა ევროპის რევოლუციური ტრადიციების აღორძინება-აღმავლობამ. ამ პერიოდის საუკეთესო ნაწარმოებები გაერთიანდა ლირიკული ლექსების კრებულში "სიმღერების წიგნი" (გამოქვეყნდა 1827), რომელშიც პოეტის დემოკრატიული იდეები შეერწყა პოლიტიკურ და სოციალურ განთავისუფლების იდეებს. კრებულში მძლავრია გერმანიის ხალხური ლირიკის ინტონაცია; თითქმის ეპიგრამული ხასიათის "სიმღერები" დიდ ემოციურ ზემოქმედებას ახდენს, იგი განტვირთულია არქაიზმებისაგან, ნაწილობრივ მიჰყვება [[გოეთე, იოჰან ვოლფგანგ | გოეთეს]] ლირიკას. ამავე პერიოდის "მოგზაურობის სურათები" (ნაწ. 1-4, 1826-31) მიმართულია რესტავრაციის წინააღმდეგ; მასში ჰაინე - რეალისტი აღწევს ფართო პოლიტიკურ და სოციალურ ხასიათის განზოგადებას; ამავე დროს ნაწარმოებში იკვეთება მწერლის ლიტერატურული მანერა ― პროზა ლირიკულია, ასოციაციური, საგრძნობია მოულოდნელი იმპროვიზაციისა და გადახვევების სიჭარბე. 
[[Image:Heinrich-heine 1.jpg|180px|thumb|right|ჰაინე, ჰაინრიხ]]
გერმანიის თვითმპყრობელობა, პოლიტიკა და ცენზურა ძალზე ავიწროებდა პოეტს, მისთვის ყველა კარი დახშული იყო. 1831 ჰაინე იძულებული გახდა [[საფრანგეთი|საფრანგეთში]] წასულიყო, სადაც სიცოცხლის ბოლომდე დარჩა პოლიტიკურ ემიგრანტად, რამდენადაც მიჩნეული იყო გერმ. ოპოზიციური ლიტერატურის მოთავედ. 1835 გერმანიის ბუნდესტაგმა აკრძალა ჰაინეს თხზულებები. 30-იან წლებიდან მოყოლობული იგი ჩაება გერმ. ემიგრანტების პოლიტიკერ საქმიანობაში, დაუახლოვდა დიდ ფრანგ მწერლებს; მან თავად იკისრა საფრანგეთისა და გერმანიას შორის თავისებური იდეურ-კულტ. შუამდგომლობა, რაც აისახა ნაწარმოებებში: "ფრანგი მხატვრები" (1831), "ფრანგული ვითარებანი" (1832), "ფრანგული სცენის თაობაზე" (1837), "რომანტიკული სკოლა" (1833, 1836), "გერმანიაში რელიგიისა და ფილოსოფიის ისტორიასთვის" (გერმანულად 1834, ფრანგულად 1835), "ლუტეცია" (1840-47, ცალკე გამოქყვენდა 1855). ამავე ხანებში ჰაინემ წამოიწყო პოლემიკა [[ბერნე, ლუდვიგ | ლ.ბერნესთან]], რაც საფუძვლად დაედო მის პამფლეტს "ლუდვიგ ბერნე" (1840) და პოემას "ატა ტროლი. ზაფხულის ღამის სიზმარი" (1843). პარიზში ჰაინემ შეისწავლა ფრანგი სოციალისტების დოქტრინები; იგი გაიტაცა [[ფურიე, ფრანსუა მარი შარლ|ფურიესა]] და [[სენ-სიმონი, კლოდ ანრი|სენ-სიმონის]] იდეებმა. 1843 აქვე გაიცნო და დაუახლოვდა [[მარქსი, კარლ | კ.მარქსს]], რომელმაც დიდი გავლენა მოახდინა პოეტის შემდგომ პოლიტიკრ შეხედულებებზე. 1844 გამოაქვეყნა "თანამედროვე ლექსები" და პოემა "გერმანია. ზამთრის ზღაპარი", რომლებშიც უმაღლეს დონეზე მიაღწია პოლიტიკურ ლირიკამ.

1846-იდა ჰაინე დამბლამ სამუდამოდ მიაჯაჭვა საწოლს. ამ პერიოდის ლექსების კრებულში "რომანსერო" (1851) და "აღიარებანი" (1853-54) ახლებულად აჟღერდა მისი პოლიტიკური ლირიკა. ჰაინე გარდაიცვალა პარიზში, დასაფლავებულია მონმარტის სასაფლაოზე.

ჰაინეს შემოქმედებას საქართველოში პირველად [[ჭავჭავაძე, ილია|ი.ჭავჭავაძე]] და [[წერეთელი, აკაკი | აკ. წერეთელი]] გამოეხმაურნენ. განსაკუთრებით აიტაცეს მისი პუბლიცისტურმა ნაწარმოებები, თარგმნეს რამდენიმე ლექსი "სიმღერების წიგნიდან", შემდეგ კი სხვა კრებულებიდან. ჰაინეს სატრფიალო ლირიკული თარგმანები ეკუთვნის [[ბაქრაძე, იოსებ | იოსებ ბაქრაძეს]]; მათგან განსაკუთრებული პოპულარობა მოიპოვა ლექსმა  "ტურფავ, ტურფავ, რას უყურებ!", რომელიც შემდეგ სიმღერად გავრცელდა. ქართულად თარგმნილია ჰაინეს შემოქმედების დიდი ნაწილი; მას ქართულ ენაზე მიეძღვნა მრავალი მონოგრაფია.


[[კატეგორია:გერმანელები]]
[[ar:هاينرش هاينه]]
[[cs:Heinrich Heine]]
[[de:Heinrich Heine]]
[[dk:Heinrich Heine]]
[[es:Heinrich Heine]]
[[eo:Heinrich HEINE]]
[[en:Heinrich Heine]]
[[fr:Heinrich Heine]]
[[he:היינריך היינה]]
[[it:Heinrich Heine]]
[[ja:ハインリッヒ・ハイネ]]
[[nl:Heinrich Heine]]
[[no:Heinrich Heine]]
[[pl:Heinrich Heine]]
[[sv:Heinrich Heine]]
[[zh:海涅]]
