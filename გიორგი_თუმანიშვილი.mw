'''თუმანიშვილი, გიორგი''' მიხეილის ძე (* [[27 იანვარი]]. [[8 თებერვალი]]. [[1854]], [[თბილისი]] ―     †     [[26 იანვარი]]. [[1920]], იქვე), [[ქართველები | ქართველი]] საზოგადო მოღვაწე, პუბლიცისტი. [[1871]] დაამთავრა თბილისის გიმნაზია, [[1875]] - ნოვოროსიის (ოდესის) [[უნივერსიტეტი | უნივერსიტეტის]] იურიდიული ფაკულტეტი სამართლის კანდიდატის წოდებით. ერთხანს მსახურობდა [[ფოთი | ფოთის]] სასამართლო უწყებაში, შემდეგ - მეფისნაცვლის კანცელარიაში საგლეხო განყოფილების უფროსად. იმავე წელს [[ნიკოლაძე, ნიკო | ნ. ნიკოლაძისაგან]] შეიძინა გაზეთი [["ნოვოე ობოზრენიე"]], რომელსაც ვ. და კ. თუმანიშვილებთან ერთად სცემდა [[1903]]-მდე. თუმანიშვილის სტატიები და წერილები იბეჭდებოდა იმდროინდელ პროგრესულ პრესაში; თანამშრომლობდა [["დროება"| "დროებასა"]] და [["ივერია" | "ივერიაში"]]. [[1878]]-[[1879]] გამოსცა ქართული "ალმანახი". შექმნა ქართული საგამომცემლო ამხანაგობა, რომელმაც პირველად გამოსცა წიგნად ნ. ბარათაშვილისა და სხვა ქართველი პოეტების თხზულებასნი. თუმანიშვილს სხვადასხვა საკითხებზე გამოცემული აქვს მრავალი ნაშრომი,  მათ შორის რამდენიმე საცნობარო წიგნი და "დახასიათებანი და მოგონებანი" იმდროინდელ ლიტერატურულ და პოლიტიკურ მოღვაწეებზე. მონაწილეობდა კავკასიაში საერობო დაწესებულებათა და თბილისის პოლიტექნიკუმის დაარსებაში. იყო კავკასიისმცოდნეობის კურსებისა და საზოგადოებრივი კლუბების ორგანიზატორი. თუმანიშვილი აქტიურად მონაწილეობდა ქართული თეატრის საქმიანობაში. იყო ქართული დრამატული ამხანაგობის ერთ-ერთი დამაარსებელთაგანი.

[[კატეგორია:ქართველები]]
[[კატეგორია:დაბადებული  1854]]
[[კატეგორია:გარდაცვლილი  1920]]
