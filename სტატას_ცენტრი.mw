[[Image:Wfm stata center.jpg|thumb|right|300px|სტატას ცენტრი]]
[[Image:MIT-Building32-from-54-at-night.jpg|thumb|right|300px|შენობა ღამით]]
'''რეი და მარია სტატას ცენტრი''' (Ray and Maria Stata Center) -- [[პრიცკერის პრემია|პრიცკერის პრემიის]] ლაურეატი არქიტექტორი [[გერი, ფრენკ|ფრენკ გერის]] პროექტის 40.000 მ² აკადემიური კომპლექსი [[მასაჩუსეტსის ტექნოლოგიის ინსტიტუტი|მასაჩუსეტსის ტექნოლოგიის ინსტიტუტში]]. შენობა გაიხსნა 2004 წლის 16 მარტს ყოფილი რადიაციის ლაბორატორიის ადგილას, [[კემბრიჯი|კემბრიჯში]], [[მასაჩუსეტსი]].

პროექტი ძირითადად დააფინანსა რეი (მიტის 1957 წლის კურსდამთავრებული) და მარია სტატამ. სხვა დამფინანსებელთა შორის იყვნენ [[გეიტსი, ბილ|ბილ გეიტსი]] და [[დრეიფუსი, ალექსანდერ|ალექსანდრე დრეიფუსი]] (მიტი 1954). მეოთხე სართულის ზემოთ შენობა ორ განსხვავებულ ნაწილად იყოფა: გეიტსისა და დრეიფუსის ტაუერებად.

შენობაში განლაგებულია კომპიუტერული მეცნიერებისა და ხელოვნური გონის ლაბორატორია, ინფორმაციისა და გადაწყვეტილებების სისტემების ლაბორატორია, ასევე ლინგვისტიკისა და ფილოსოფიის კათედრები. აქვე აქვთ ოფისები ისეთ გამოჩენილ მეცნირერებს, როგორებიცაა [[ხომსკი, ნოამ|ნოამ ხომსკი]], [[ბრუკსი, როდნი|როდნი ბრუკსი]] და [[რივესტი, რონ|რონ რივესტი]].

აქვე ტარდება ზოგიერთი კურსის ლექციებიც, მათ შორის კომპიუტერული მეცნიერების საწყისების კურსი 6.001. შენობას ადგილობრივი ჩვეულების მიხედვით კოლოქვიალურად მოიხსენიებენ მისი ნომრით "Building 32", ტაუერებს კი მათი სახელების ინიციალებით "G Tower" და "D tower".

შენობის ფასადის სილამაზისა და არქიტექტურული გამოწვევის მიუხედავად, მას ხშირად აკრიტიკებენ ინტერიერის ფართის ყოველდღიური საქმიანობისთვის მოუხერხებლობისა და მისი მშენებლობის სიძვირის ($283,5 მილიონი) გამო, თუმცა არც გარეგნული შესახედაობა დარჩენილა გაუკრიტიკებელი.

==რესურსები ინტერნეტში==
*[http://web.mit.edu/evolving/buildings/stata/index.html სტატას ცენტრის ვებ-გვერდი.]

[[კატეგორია:ამერიკის არქიტექტურა]]
[[კატეგორია:დეკონსტრუქტივიზმი]]

[[en:Stata Center]]
