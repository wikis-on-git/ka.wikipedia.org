'''ჩალაღანის ბრძოლა 1412''', ბრძოლა ყარაყოიუნლუს ("შავბატკნიან") თურქმანებსა და შირვანშაჰისა და საქართველოს გაერთიანებულ ჯარებს შორის. "შავბატკნიან" თურქმანთა მბრძანებელმა ყარა-იუსუფმა სამხრეთ აზერბაიჯანში გაბატონების შემდეგ ჩრდილოეთ აზერბაიჯანსაც შეუტია. შირვან-შაჰმა შეიხ იბრაჰიმ დერბენდიმ და სიდი ალი შაქისელმა დახმარებისათვის საქართველოს მეფე [[კონსტანტინე I|კონსტანტინე I-ს]] მიმართეს. კონსტანტინემ 2 ათასი მხედარი მიაშველა მათ.

მოკავშირეები ჩალაღანთან, ელდარის ველის სამხრეთ აღმოსავლეთით, [[მტკვარი|მდინარე მტკვარსა]] და [[ალაზანი|მდ. ალაზანს]] შორის დაბანაკდნენ. ჩალაღანის ბრძოლა მოხდა [[1412]] დეკემბრის შუა რიცხვებში. მოკავშირეები დამარცხდნენ. კონსტანტინე I, შეიხ იბრაჰიმი, მისი ძმა - ბოჰული და ქართველი სარდლები თურქმანებმა შეიპყრეს. ქართველი ტყვეების ამაყი ქცევით განრისხებულმა ყარა-იუსუფმა კონსტანტინე I და მისი ძმა 300 ქართველ ტყვესთან ერთად სიკვდილით დასაჯა.



[[კატეგორია:საქართველოს ბრძოლები]]
