'''იუდაიზმი''' (ებრ. יהדות - იაჰადუთ) [[ებრაელი]] ერის რელიგიაა. ესაა  ისტორიულად პირველი  [[მონოთეთსტური]] რწმენა და ანტიკური ხანიდან შემორჩენილი ერთ-ერთი რელიგია. იუდაიზმის დოქტრინა და ისტორია მნიშვნელოვანი ნაწილია სხვა მონოთეისტურ, კერძოდ: [[სამარიტანულ]], [[ქრისტიანულ]] და [[მუსულმანურ]] რელიგიათა საფუძვლებისა. 

დაახლოებით უკანასკნელი 2000 წლის მანძილზე იუდაიზმის პრაქტიკული მიმდევრობა მონოლითური არ ყოფილა: მას არა  ჰყოლია ცენტრალური სულიერი მმართველობა არა ჰქონია შემბოჭავი დოგმა; მიუხედავად ამისა, ყოველ ვარიაციაში იუდაიზმი მჭიდროდ დაკავშირებული დარჩა რამოდენიმე რელიგიურ პრინციპთან, რომელთაგან უმნიშვნელოვანესია ერთადერთი, ყოვლისმცოდნე, ყოვლისშემძლე, უკეთილმოქმედესი და უხილავი (ტრანსცენდენტული) ღმერთის რწმენა; ღმერთისა, რომელმაც სამყარო შექმნა და რომელიც განაგრძობს მის განგებას. ებრაული აზროვნების მიხედვით სამყაროს შემქმნელმა ღმერთმა უძველესი აღთქმით კავშირი დაამყარა ებრაელ ერთან, როცა მათ თორის სახით მის მიერ დადგენილი კანონები და მცნებები გაუზიარა. ებრაული ღვთისმსახურება ყველაზე დიდ ადგილს უთმობს ამ კანონებისა და მცნებების შესწავლასა და ყოველდღიურ ცხოვრებაში განხორციელებას ისე, როგორცაა ინტერმპრეტირებული რელიგიის კანონიკურ წიგნებსა და რაბინისტულ ლიტერატურაში.

(ითარგმნება ვიკიპედიის ინგლისური ტექსტიდან)
