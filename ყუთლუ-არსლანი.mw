'''ყუთლუ-არსლანი''', [[საქართველოს სამეფო|საქართველოს]] მეფეების [[გიორგი III, საქართველოს მეფე|გიორგი III-ისა]] და [[თამარი|თამარის]] [[მეჭურჭლეთუხუცესი]]. [[ჯავახიშვილი, ივანე|ი. ჯავახიშვილმა]] ყუთლუ-არსლანი უგვაროთა, "სიმდიდრით ამაღლებულთა" წრიდან გამოსულად და დაწინაურებულ პირად მიიჩნია (ნიშანდობლივია, რომ "ისტორიანი და აზმანი შარავანდელთანი" ყუთლუ-არსლანის "ბიჭად" იხსენიებს). ამ მოსაზრებას მხარი დაუჭირეს [[მარი, ნიკოლოზ|ნ. მარმა]], [[ჯანაშია, სიმონ|ს. ჯანაშიამ]], [[მესხია, შოთა|შ. მესხიამ]], [[მელიქიშვილი, გიორგი|გ. მელიქიშვილმა]] და სხვა. ზოგიერთი მეცნიერის ([[ჯანაშვილი, მოსე|მ. ჯანაშვილი]], [[ინგოროყვა,  პავლე|პ. ინგოროყვა]] და სხვა) აზრით, ყუთლუ-არსლანი მაღალი ფეოდალური არისტოკრატიიდან იყო გამოსული. გიორგი III-ის გარდაცვალების შემდეგ დიდგვაროვანი ფეოდალების ერთი ჯგუფი გაიფიცა, რითაც ფაქტობრივი პროტესტი გამოხატა თამარის პოლიტიკისადმი. ამ გაფიცვასთან უშუალო კავშირშუა [[ყუთლუ-არსლანის დასის გამოსვლა]] სამეფო ხელისუფლების წინააღმდეგ. ამ გამოსვლიდან გარკვეული დროის შემდეგ სამეფო კარმა ყუთლუ-არსლანი მეჭურჭლეთუხუცესობიდან გადააყენა და მის ადგილას [[ვარდანისძენი|კახაბერ ვარდანისძე]] დანიშნა.
