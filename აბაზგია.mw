'''აბაზგია''' (ბერძნ. Abasgia), [[აბაზგები|აბაზგებით]] დასახლებული ისტორიული მხარე დღევანდელი [[აფხაზეთი|აფხაზეთის]] ტერიტორიაზე. ახ. წ. დასაწყისში ეკავა დაახლოებით ახლანდელი [[ოჩამჩირის რაიონი|ოჩამჩირის რაიონის]] ტერიტორია. I-II საუკუნეებში აქ წარმოიქმნა აბაზგების სამთავრო, რომელმაც VI-VII საუკუნეებში ჩრდილოეთით გადაინაცვლა მდ. გუმისთასა და ბზიფს შუა. აბაზგიაში ზღვისპირეთის მნიშვნელოვანი ცენტრები იყო: ჩრდილოეთით [[ბიჭვინთა]], სამხრეთით [[ანაკოფია]]. აბაზგია თავდაპირველად [[ეგრისის სამეფო|ეგრისის სამეფოში]] შედიოდა. VI საუკუნის შუა წლებიდან [[ბიზანტია|ბიზანტიას]] დაემორჩილა, მაგრამ აბაზგები დამპყრობლების წინააღმდეგ ბრძოლას განაგრძობდნენ ([[აბაზგების აჯანყება 550]]). ამ დროისათვის აბაზგიაში უკვე მიმდინარეობდა ფეოდალიზაციის პროცესი. VIII საუკუნეში აბაზგია და [[აფსილეთი]] ერთ სამთავროდ გაერთიანდა.




[[კატეგორია:საქართველოს ისტორიულ-გეოგრაფიული მხარეები]]
