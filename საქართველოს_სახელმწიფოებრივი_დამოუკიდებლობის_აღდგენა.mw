სანამ უშუალოდ საქართველოს სახელმწიფოებრივი დამოუკიდებლობის აღდგენას შევეხებოდეთ, უნდა აღინიშნოს ერთი მეტად მნიშვნელოვანი და პრინციპული მომენტი:

საქართველოს სახელმწიფოებრივი დამოუკიდაბლობის აღდგენა არ შედიოდა არც საბჭოთა დემოკრატიული დისიდენტური მოძრაობის ([[სახაროვი, ანდრეი|ა. სახაროვის]] მეთაურობით, მისი ე. წ. "ახალი საბჭოთა კონსტიტუციის" იდეოლოგიის თანახმად), არც - ე. წ. საბჭოთა "პერესტროიკის" მამოძრავებელი ძალების ([[გორბაჩოვი, მიხეილ|გორბაჩოვი]], [[შევარდნაძე, ედუარდ|შევარდნაძე]] და ძმანი მათნი) და არც დასავლეთის სახელმწიფოების იმდროინდელი მთავრობების გეგმებში და მიზნებში (რომლებიც გორბაჩოვთან მალტის ხელშეკრულების ღია და ფარული გარიგებების ჩარჩოებში მოქმედებდნენ). ყველა ამ ძალის ფუნდამენტური მისწრაფება იყო საბჭოთა კავშირის შენარჩუნება და მარტოოდენ მისი ფასადის მოპირკეთება-შელამაზება. ეს არ ეხებოდა მარტოოდენ ბალტიისპირეთის რესპუბლიკებს, რომელთა იმპერიიდან გასვლა ფაქტობრივად გადაწყვეტილი იყო. საქართველოს ეროვნულ-განმათავისუფლებელი  მოძრაობისა და პირველ რიგში დამოუკიდებელი საქართველოს პირველი პრეზიდენტის [[გამსახურდია, ზვიად|ზვიად გამსახურდიას]] (1939-1993)საქართველოს სრული სახელმწიფოებრივი დამოუკიდებლობის აღდგენისაკენ მიმართული ურყევი და პრინციპული კურსი გახდა საფუძველი როგორც საბჭოთა დისიდენტური წრეების, ასევე საბჭოთა იმპერიული ძალებისა და [[აშშ|აშშ-ის]] იმჟამინდელი ხელისუფლების მკვეთრად გამოხატული მტრული დამოუკიდებულებისა საქართველოს დამოუკიდებლობისა და პირადად ზ. გამსახურდიასადმი.

===დამოუკიდებლობის აღდგენის მოკლე პრე-ისტორია===

ჯერ კიდევ [[1954]] წელს, ზვიად გამსახურდიამ და მისმა სულიერმა ძმამ [[კოსტავა, მერაბ|მერაბ კოსტავამ]] (რომლებიც მაშინ მხოლოდ 15 წლის იყვნენ) რამდენიმე თანამოაზრესთან ერთად შექმნეს ახალგაზრდული ეროვნული იატაკქვეშა ორგანიზაცია "'''გორგასლიანი'''". სწორედ აქედან დაიწყო საქართველოს ეროვნულ-განმათავისუფლებელი მოძრაობის ის ახალი, უაღრესად ჯანსაღი ეტაპი, რომელმაც საბოლოო ჯამში ხორცი შეასხა ყოველი ქართველის სანუკვარ ოცნებას, - საქართველოს სახელმწიფოებრივი დამოუკიდებლობის აღდგენას. ამ პირველ, მაგრამ მეტად მნიშვნელოვან ნაბიჯს მოჰყვა ეროვნული მოძრაობის ხანგრძლივი, ნარ-ეკლიანი და სახელოვანი გზა: ზ. გამსახურდიას და მ. კოსტავას დაპატიმრება [[1956]] წელს, [[1974]] წელს მათი თაოსნობით ადამიანის და ერის უფლებათა დამცავი ორგანიზაციის - "'''ადამიანის უფლებათა საინიციატივო ჯგუფის'''", ხოლო [[1976]] წელს მის ბაზაზე საბჭოთა იმპერიაში ადამიანის უფლებათა დამცავი და ჰელსინკის შეთანხმების ([[1975]]) ხელშემწყობი პირველი ჯგუფის - "[[საქართველოს ჰელსინკის ჯგუფი|საქართველოს ჰელსინკის ჯგუფის]]" დაარსება ([[1989]] წლიდან ორგანიზაციას ეწოდა "[[საქართველოს ჰელსინკის კავშირი]]"), ეროვნულ-პოლიტიკური თვითგამოცემითი ჟურნალების ("'''საქართველო'''", "'''ოქროს საწმისი'''", "'''საქართველოს მოამბე'''" და სხვა) გამოცემა, თავდადებული მოღვაწეობა საქართველოს ისტორიულ-კულტურული ძეგლების დასაცავად, [[1977]] წელს ზ. გამსახურდიას, მ. კოსტავას და დისიდენტური მოძრაობის სხვა წარმომადგენელთა დაპატიმრება (ზ. გამსახურდია გათავისუფლებულ იქნა [[1979]] წელს, ხოლო მისი აქტიური მოღვაწეობის შედეგად [[1987]] წელს პატიმრობიდან დახსნილ იქნა მ. კოსტავა), [[1978]] წელს მათი წარდგენა მშვიდობის [[ნობელის პრემია|ნობელის პრემიაზე]], [[1988]]-[[1989]] წლებში მათივე თაოსნობით ეროვნულ-განმათავისუფლებელი მოძრაობის ახალი ძლიერი ტალღის აგორება (რომელიც იქცა გადამწყვეტ ეტაპად სახელმწიფოებრივი დამოუკიდებლობის აღდგენისათვის ბრღოლის გზაზე), [[1989]] წლის [[9 აპრილი|9 აპრილის]] ტრაგედია, [[1989]] წლის ოქტომბერში მეტად საეჭვო ვითარებაში მ. კოსტავას ტრაგიკულად დაღუპვა, [[1990]] წლის დამდეგის აქციები და ბოლოს  - [[1990]] წლის [[28 ოქტომბერი|28 ოქტომბრის]] პირველი მრავალპარტიული, დემოკრატიული არჩევნები...

===1990 წლის 28 ოქტომბერი - 1991 წლის 9 აპრილი===

<div style="float:right">[[Image:Damoukideblobis_agdgenis_aqti-1.jpg]]</div>

მიუხედავად საბჭოთა იმპერიის სპეცსამსახურების, კომუნისტური პარტ-ნომენკლატურის და სპეცსამსახურების მიერ ეროვნულ მოძრაობაში ჩანერგილი აგენტურის გააფთრებული წინააღმდეგობისა, ზ. გამსახურდიას ინიციატივით [[1989]] წლის დამლევს შექმნილმა გაერთიანებამ, - პოლიტიკური პარტიებისა და ორგანიზაციების "[[მრგვალი მაგიდა|მრგვალმა მაგიდამ]]" შეძლო საქართველოს სსრ უმაღლესი საბჭოს [[1990]] წლის მარტის კომუნისტური არჩევნების ჩაშლა და მიაღწია იმავე წლის [[28 ოქტომბერი|28 ოქტომბრის]] პირველი მრავალპარტიული, დემოკრატიული და, რაც მეტად პრინციპული და მნიშვნელოვანია, - არასაბჭოთა საპარლამენტო არჩევნების დანიშვნას. აქვე უნდა განიმარტოს, თუ რატომ იყო ეს არჩევნები არასაბჭოთა: არჩევნებში მონაწილე პარტიებისა და ორგანიზაციების რეგისტრაციას ახდენდა არა საბჭოთა ხელისუფლება, არამედ პარიტეტულ საფუძველზე არჩეული ცენტრალური საარჩევნო კომისია. ამასთან, საბჭოთა იმპერიაში პირველად არჩევნებს ზედამხედველობას უწევდნენ უცხოეთიდან ჩამოსული საერთაშორისო დამკვირვებლები. არჩევნების შედეგებმა გადააჭარბა ყოველგვარ მოლოდინს: დამაჯერებელი გამარჯვება მოიპოვეს საარჩევნო ბლოკის "'''მრგვალი მაგიდა-თავისუფალი საქართველო'''" ორგანიზაციებმა. [[1990]] წლის [[14 ნოემბერი|14 ნოემბერს]] ჩატარდა საქართველოს ახლადარჩეული უზენაესი საბჭოს პირველი სესია, რომელმაც უზენაესი საბჭოს თავმჯდომარედ ერთხმად აირჩია ეროვნულ-განმათავისუფლებელი მოძრაობის აღიარებული ლიდერი ზვიად გამსახურდია. ამავე სესიაზე გაუქმდა სახელწოდება "საქართველოს სსრ" და ქვეყანას ეწოდა "'''საქართველოს რესპუბლიკა'''", დამტკიცდა რესპუბლიკის ახალი ეროვნული ჰიმნი, სახელმწიფო დროშა და ღერბი. საქართველოში გამოცხადდა გარდამავალი პერიოდი.

[[1991]] წლის [[31 მარტი|31 მარტს]] საქართველოს რესპუბლიკაში ჩატარდა საყოველთაო-სახალხო რეფერენდუმი ერთადერთი შეკითხვით "'''ხართ თუ არა თანახმა აღდგეს საქართველოს სახელმწიფოებრივი დამოუკიდებლობა 1918 წლის 26 მაისის აქტის საფუძველზე?'''". საარჩევნო ხმის უფლების მქონე მოსახლეობის 98%-მა სარეფერენდუმო შეკითხვას გასცა დადებითი პასუხი.

[[1991]] წლის [[9 აპრილი|9 აპრილს]], პატივი მიაგო რა [[1989]] წლის [[9 აპრილი|9 აპრილის]] ტრაგედიის მსხვერპლთა ნათელ ხსოვნას, [[საქართველოს რესპუბლიკის უზენაესი საბჭო|საქართველოს რესპუბლიკის უზენაესმა საბჭომ]] მიიღო "'''საქართველოს სახელმწიფოებრივი დამოუკიდებლობის აქტი'''", ის ერთადერთი უმნიშვნელოვანესი სამართლებრივი დოკუმენტი, რომლის საფუძველზეც მოხდა საქართველოს საერთაშორისო ცნობა.

* [[media:Z_gamsaxurdia_damoukideblobis_gamocxadeba.ogg|'''აუდიოჩანაწერი''': ზვიად გამსახურდიას მიერ საქართველოს დამოუკიდებლობის გამოცხადება]]
** [http://www.free-codecs.com/Codec_Pack_All_in_1_download.htm მოსასმენად გადაიტვირთეთ .OGG კოდეკი]

იმავე წლის [[26 მაისი|26 მაისს]] ჩატარდა დემოკრატიული, საყოველთაო-სახალხო საპრეზიდენტო არჩევნები: საქართველოს დამოუკიდებელი სახელმწიფოს პირველ პრეზიდენტად არჩეულ იქნა ზვიად გამსახურდია.

===სახელმწიფო მშენებლობა===


დამოუკიდებელი სახელმწიფოდ ჩამოყალიბების გზაზე ერთ-ერთი მნიშვნელოვანი გახლდათ საქართველოს რესპუბლიკის პრეზიდენტის ბრძანებულება '''„საქართველოს რესპუბლიკის თავდაცვის სამინისტროს შექმნის შესახებ“''' (1991 წლის 9 სექტემბერი).

უდიდესი მნიშვნელობის სახელმწიფოებრივი აქტი - საქართველოს რესპუბლიკის უზენაესი საბჭოს დადგენილება '''„საქართველოს რესპუბლიკაში სსრ კავშირის შეიარაღებული ძალების სტატუსის შესახებ“,''' რომლითაც '''საქართველოს რესპუბლიკის ტერიტორიაზე განლაგებული სსრ კავშირის შეიარაღებული ძალები გამოცხადდა საოკუპაციო შეიარაღებულ ძალად'''.

ზემოთ აღნიშნულს მოჰყვა საქართველოს რესპუბლიკის უზენაესი საბჭოს კანონები:

'''„საქართველოს რესპუბლიკის ტერიტორიაზე განლაგებული საკავშირო და საკავშირო-რესპუბლიკური დაქვემდებარების საწარმოების, დაწესებულებებისა და ორგანიზაციების სტატუსის შესახებ“''' (1991 წლის 15 სექტემბერი), '''„სსრ კავშირის სახელმწიფო საკუთრებაში საქართველოს წილის შესახებ“''', '''„საქართველოს რესპუბლიკის საბაჟოს შესახებ“''', '''„საქართველოს რესპუბლიკის საჰაერო სივრცის შესახებ“''' (1991 წლის 15 სექტემბერი) და სხვა.

ამავე დღეებში საქართველოს უზენაესი საბჭო  ღებულობს  დადგენილებებს  -  

'''„ადამიანის უფლებათა დეკლარაციასთან საქართველოს რესპუბლიკის შეერთების შესახებ“''', ჰელსინკის '''„ევროპის უშიშროებისა და თანამშრომლობის  თათბირის  შემაჯამებელ  დოკუმენტებთან“''' საქართველოს რესპუბლიკის შეერთების შესახებ (1991 წლის 15 სექტემბერი). 

საქართველოს რესპუბლივის პრეზიდენტის ბრძანებულებით იქმნება საქართველოს რესპუბლიკის პრეზიდენტთან არსებული '''ეროვნული უშიშროების საბჭო''' (1991 წლის 21 სექტემბერი).
უდიდესი მნიშვნელობისაა საქართველოს რესპუბლიკის ბრძანებულება '''„საქართველოს რესპუბლიკაში დისლოცირებული სსრ კავშირის  შინაგან  საქმეთა  სამინისტროს  შინაგანი ჯარების იარაღის, საბრძოლო მასალის, მიმოსვლის საშუალებების, სამხედრო ტექნიკისა და სხვა ქონების შესახებ“''' - გამოცხადდეს საქართველოს რესპუბლიკის საკუთრებად საქართველოს რესპუბლიკის ტერიტორიაზე დისლოცირებული  სსრ  კავშირის  შინაგან  საქმეთა  სამინისტროს  შინაგანი  ჯარების  იარაღი,  საბრძოლო მასალა, მიმოსვლის საშუალებები, სამხედრო ტექნიკა და სხვა ქონება; საქართველოს რესპუბლიკის შინაგან საქმეთა სამინისტრომ დაიწყოს მოლაპარაკება სსრ კავშირის შინაგან საქმეთა სამინისტროსთან ამ ბრძანებულების პირველ პუნქტში აღნიშნული ქონების საქართველოს რესპუბლიკის საკუთრებაში გადმოსაცემად (1991 წლის 7 ნოემბერი).

ამდაგვარივე ხასიათის იყო საქართველოს რესპუბლიკის პრეზიდენტის შემდეგი ბრძანებულებანი: 

'''„საქართველოს ტერიტორიაზე დისლოცირებული საბჭოთა არმიის კუთვნილი იარაღის, საბრძოლო ტექნიკის, სამხედრო ბაზებისა და სხვა სამხედრო ქონების შესახებ“''' (1991 წლის 10 ნოემბერი), '''„საქართველოს ტერიტორიაზე დისლოცირებული სსრ კავშირის სასაზღვრო ჯარების და სამხედრო-საზღვაო ფლოტის კუთვნილი იარაღის, საბრძოლო მასალის, მიმოსვლის საშუალებების, სამხედრო ტექნიკის, სამხედრო ბაზების და სხვა სამხედრო ქონების შესახებ“''' (1991 წლის 16 ნოემბერი)  
 

[[ეროვნული გვარდია|ეროვნული გვარდიის]] შექმნა


[[სამხრეთ ოსეთის ოლქი|სამხრეთ ოსეთის ოლქის გაუქმება]]


Khachatryan says that at the end of his life, '''Parajanov''' became difficult. "The beginning of Gamsakhurdia’s era, he could hardly stand. '''He kept saying that nothing would remain (of the multicultural nature of) Tbilisi''', and that it would be very difficult to live there," Khachatryan said. [http://www.bsj.ge/newspaper/2005/01/21/EEpyFpplEZfKDnmqEX წყარო]. როგორც ხედავთ ფარაჯანოვიც ზვიად გამსახურდიას მოლოდინს მოუკლავს...


საპარლამენტო არჩევნების თავისებურებანი აფხაზეთში


მიწისძვრის შედეგების ლიკვიდაცია

===იხილეთ სხვა სტატიები===

* [[მეოცე საუკუნის მეორე ნახევრის ქართული ეროვნული მოძრაობა]]
* [[სრულიად საქართველოს წმინდა ილია მართლის საზოგადოება]]
* [[დამოუკიდებელი საქართველოს ქრონოლოგია]]

===ლიტერატურა ინტერნეტში===

* [http://mamuli.net/sinatle/bpg/publication_view.asp?iabspos=1&vjob=vdocid,460 ეროვნული ხელისუფლება: გზა დამოუკიდებლობისაკენ]
* [http://mamuli.net/sinatle/bpg/publication_view.asp?iabspos=1&vjob=vdocid,398 ზვიად გამსახუდია: "ჰელსინკის პრინციპების დასაცავად"]


[[კატეგორია:საქართველო]]
[[კატეგორია:ისტორია]]
[[კატეგორია:ქართული საზოგადოებრივი აზრი]]
[[კატეგორია:ეროვნული მოძრაობა]]
[[კატეგორია:ეროვნულ-განმათავისუფლებელი მოძრაობა]]
