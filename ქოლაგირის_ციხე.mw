'''ქოლაგირის ციხე''', ფეოდალური ხანი (XVIII საუკუნის დასასრული) ციხე-სიმაგრე აღმოსავლეთ საქართველოში (ახლანდელი [[ბოლნისის რაიონი|ბოლნისის რაიონის]] [[ქოლაგირი|სოფ. ქოლაგირში]]). შემონახულია წინასწარ შედგენილი პროექტი, რომლის მიხედვითაც აშენდა ეს ციხე. გეგმით კვადრატული ნაგეგობას ვრცელი ტერიტორია უჭირავს. გალავნის შიგნით მხოლოდ ერთი პატარა ეკლესიაა. ოთხივე კუთხეში აღმართულია გალავნის კონტურის გარეთ გატანილი ოთხსართულიანი მრგვალი კოშკები. ნაგებია დაუმუშავებელი  შერჩეული ქვით. აგური გამოყენებულია სალოდეებისათვის და შესასვლელი კოშკების დეკორატიული დამუშავებისათვის. 6 მ სიმაღლის კედელი ქვემოთ უფრო სქელია, ხემოთ კი - თხელია. ე. წ. "საბრძოლო ბილიკი" გარს შემოუყვება მთელ ციხეს კოშკების მეორე სართულის დონეზე. ქოლაგირის ციხეს აქვს ორი შესასვლელი. მთავარი ჭიშკრის კოშკი სამსართულიანია, პირველ სართულში თაღოვანი გასასვლელია.



[[კატეგორია: საქართველოს ციხესიმაგრეები]]
