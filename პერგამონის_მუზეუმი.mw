[[სურათი:Pergamonmuseum.jpg|thumb|250px|right|პერგამონმუზეუმის ფასადი]]'''პერგამონის მუზეუმი''' ([[გერმანული ენა |  ''გერმ.'']] Pergamonmuseum) ერთ-ერთი მთავარი [[მუზეუმი|მუზეუმია]] [[ბერლინი|ბერლინის]] მუზეუმთა კუნძულზე. მისი შექმნა დაიგეგმა ალფრედ მესსელისა და ლუდვიგ ჰოფმანის მიერ და მშენებლობა [[1910]]-[[1930]] წლებში განხორციელდა. მასში მოთავსებულია პირვანდელი სახისა და ზომის რეკონსტრუირებული მონუმენტური შენობები, როგორიციაა [[პერგამონის საკურთხეველი]], [[მილეტის ბაზრის კარიბჭე]], [[იშთარის კარიბჭე]] და ყველა მათგანი შედგება ფილებისგან, რომლებიც თავდაპირველი გათხრების ადგილებიდან გადმოიტანეს.

მუზეუმი დაყოფილია ანტიკურ კოლექციად, ახლო აღმოსავლეთის მუზეუმად და ისლამური ხელოვნების მუზეუმად. მას ყოველწლიურად დაახლოებით 850.000 ადამიანი სტუმრობს.

==წარმოშობის ისტორია==
ბერლინის მუზეუმის კუნძულზე კაიზერ-ვილჰელმ-მუზეუმის გახსნის პროცეში გაირკვა, რომ მისი ფართი არ იყო საკმაო მუზეუმის საცავებში არსებული ხელოვნების ნიმუშებისა და გერმანელთა გათხრებით მოპოვებული არქეულოგიური განძის გამოსაფენად. ეს გათხრები წარმოებულ იქნა [[ბაბილონი|ბაბილონში]], [[ურუკი|ურუკში]], [[ასურეთი|ასურეთში]], [[მილეტოსი|მილეტოსში]], პრიენსა და [[ეგვიპტე|ეგვიპტეში]], და ამ ადგილებიდან მოტანილი ექსპონატების გამოფენა ვერ ხერხდებოდა. [[1907]] წელს, ვილჰელმ ფონ ბოდე, კაიზერ-ვილჰელმ-მუზეუმის დირექტორი, გეგმავს იქვე ახალი მუზეუმის აგებას ძველი არქიტექტურის, გერმანიის პოსტ-ანტიკურობის ხელოვნებისა და ახლო-აღმოსავლეთის და ისლამის ხელოვნების ნიმუშების მოსათავსებლად. მისი სიკვდილის შემდგომ 1909 წელს მშენებლობის პროექტს ლუდვიგ ჰოფმანი ხელმძღვანელობდა. მშენებლობა საბოლოოდ 1910 წელს დაიწყო და [[პირველი მსოფლიო ომი|პირველი მსოფლიო ომისა]] (1918) და დიდი ინფლაციის (1920-იანი წლები) პერიოდში გრძელდებოდა. [[1930]] წელს შენობა, რომელშიც სამი მუზეუმი შედიოდა, გაიხსნა.

პერგამონის მუზეუმი სასტიკად დაზიანდა ბერლინზე საჰაერო თავდასხმის დროს [[მეორე მსოფლიო ომი|მეორე მსოფლიო ომის]] ბოლოს. თუმცა, ექსპონატების დიდი ნაწილი გადანახულ იქნა, ხოლო უძრავი ობიექტები კი კედელში ჩატანებული, ყველა დანარჩენი ნიმუში [[1945]] წელს წითელი არმიის შემოსვლის დროს გატანილ იქნა იოსებ სტალინის გამარჯვების მუზეუმისთვის. გატანილი სიმდიდრის ნაწილი [[1958]] წელს დაბრუნებულ იქნა [[აღმოსავლეთ გერმანია|აღმოსავლეთ გერმანიაში]]. კოლექციის ერთი ნაწილი დღესაც [[პუშკინის მუზეუმი (მოსკოვი)|პუშკინის მუზეუმსა]] და [[ერმიტაჟი (სანქტ-პეტერბურგი)|ერმიტაჟში]] ინახება, მოსკოვსა და სანქტ-პეტერბურგში.

==გამოფენები==
[[სურათი:Pergamonaltar.jpg|thumb|right|300px|პერგამონის საკურთხეველი]] [[სურათი:Babylon_Ischtar-Tor.jpg|thumb|300px|იშთარის კარიბჭე]]
მუზეუმში გამოფენილი უმნიშვნელოვანესი ექსპონატებია:
*[[პერგამონის საკურთხეველი]]
*[[მილეტის ბაზრის კარიბჭე]]
*[[იშთარის კარიბჭე]] და ბაბილონის პროცესიის ქუჩა
*[[მშათას ფასადი]]

===ანტიკური კოლექცია===
კოლქეციის საწყისებს [[ბრანდენბურგი|ბრანდენბურგის]] კურფიურსტთან მივყავართ, რომელიც ანტიკურ საგნებს აგროვებდა; ამ კოლექციის პირველი ნიმუშები მან რომაელი არქოლოგისგან შეისყიდა [[1698]] წელს. მისი ნაწილი მოსახლეობისთვის მისაწვდომი გახდა [[1830]] წელს, როცა [[ძველი მუზეუმი (ბერლინი)|ძველი მუზეუმი]] გაიხსნა. კოლექცია მნიშვნელოვნად გაიზარდა [[ოლიმპია|ოლიმპიის]], [[სამოსი|სამოსის]], [[პერგამონი|პერგამონის]], [[მილეტუსი|მილეტუსის]], [[პრიენი|პრიენის]] და [[დიდიმა|დიდიმას]] გათხრების შედეგად.

ამ გათხრებით მოპოვებული კოლექცია პერგამონისა და ძველმა მუზეუმებმა გაიყვეს.

კოლექციაში შედის სკულპტურები არქაულიდან ელინისტურ პერიოდამდე და ასევე ბერძნული და რომაული ანტიკური ხელოვნების ნიმუშები: [[არქიტექტურა]], [[სკულპტურა|სკულპტურები]], [[ინკრუსტაცია|ინცრუსტაციები]], [[მოზაიკა]], [[ბრინჯაო]] და [[სამკაული|სამკაულები]].

მთავარი გამოფენებია [[პერგამონის საკურთხეველი]] (ძვ.წ. მე-2 საუკუნე), 113 მეტრი სიგრძის სკულპტურული ნაგებობა, რომელზეც ღმერთთა და [[გიგანტები|გიგანტთა]] ბრძოლაა გამოსახული, და [[მილეტის კარიბჭე]] რომის ანტიკური ხანიდან.

[[მეორე მსოფლიო ომი|მეორე მსოფლიო ომის]] შემდეგ გარმანიის გაყოფის შედეგად კოლექციასაც იგივე ბედი ეწია. პერგამონის მუზეუმი ხელმეორედ გაიხსნა [[1959]] წელს [[აღმოსავლეთ ბერლინი|აღმოსავლეთ ბერლინში]], ხოლო ის რაც [[დასავლეთ ბერლინი|დასავლეთ ბერლნში]] დარჩა გამოფენილია [[შარლოტენბურგის სასახლე|შარლოტენბურგის სასახლეში]] [[1995]] წლიდან.

===ისლამური ხელოვნების მუზეუმი===
როცა [[მუზეუმი ბოდე]] გაიხსნა [[1904]] წელს, მასში ისხლამური ხელოვნების განყოფილება შეიქმნა, რომელიც მოგვიანებით ([[1930]]) პერგამონის მუზეუმში გადავიდა.

[[ესპანეთი|ესპანეთიდან]] [[ინდოეთი|ინდოეთამდე]] [[მაჰმადიანები|მაჰმადიანი]] ხალხების მიერ მე-8 და მე-9 საუკუნებში შექმნილი ხელოვნების ნიმუშების გარდა, ყველაზე მიმზიდველი [[მშეთას ფასადი|მშეთას ფასადია]], რომელიც პრე-ისლამური ხანის უდაბნოს ციხეხიმაგრეს ეკუთვნის. ეს იყო ოსმალეთის სულთანის [[აბდულჰამიდ II (თურქეთი)|აბდულჰამიდ II]]-ის გერმანიის იმპერატორ [[ვილჰელმ II (გერმანიის იმპერია)|ვილჰელმ II]]-თვის მიძღვნილი საჩუქარი. ფასადის ნაწილი ჯერაც [[ამმანი|ამმანშია]], [[იორდანია]].

===ახლო აღმოსავლეთის მუზეუმი===
ახლო აღმოსავლეთის მუზეუმში გამოფენილია გერმანელი არქეოლოგების მიერ [[ასურეთი|ასურეთის]], [[შუმერები|შუმერული]] და [[ბაბილონი|ბაბილონური]] კულტურის რეგიონებში ნაპოვნი ობიექტები. დამატებით აქვეა ისტორიული შენობები, რელიეფები და ნაკლებად მნიშვნელოვანი ექსპონატები და სამკაულები.

მთავარი დისპლეი ეკუთვნის [[იშთარის კარიბჭე|იშთარის კარიბჭეს]] და ბაბილონის პროცესიის ქუჩას, [[ნაბუქოდონოსორ II]]-ის სამეფო ოთახის ფასადთან ერთად.

==მუზეუმის კუნძულის სამომავლო გეგმები==
მუზეუმის კუნძულის მთავარი გეგმა პერგამონის მუზეუმის გაფართოებაა, რომელიც მუზეუმთა კომპლექსის ცენტრი უნდა გახდეს. ის შეუერთდება [[ახალი მუზეუმი (ბერლინი)|ახალ მუზეუმს]], [[ბოდეს მუზეუმი|ბოდეს მუზეუმსა]] და [[ძველი ეროვნული გალერეა (ბერლინი)|ძველ ეროვნულ გალერეას]].

[[2000]] წელს ჩატარებულ არქიტექტურულ კონკურში გაიმარჯვა [[უნგერსი, ოსვლად მატიას|ოსვალდ მატიას უნგერსმა]], [[კიოლნი|კიოლნიდან]]. მუზეუმის კომპლექსი მისეული გეგმის მიხედვით გადაკეთდება, რომლის მიხედვით დიდი ცვლილებები უნდა მოხდეს [[1930]] წლის შემდეგ ხელშეუხებელ შენობათა წყობასა და ფორმებში. ამჟამინდელი შესასვლელი შენობა შეცვლის ერენჰოფის შენობას, ხოლო შემაღლებული არქეოლოგიური პრომენადი კი ერთმანეთთან დააკავშირებს ყველა შენობას. მშენებლობის დაწყება დაგეგმილია [[2005]] წლისთვის და უნდა დასრულდეს [[2010]]-ში.

==იხილეთ აგრეთვე==
*[[მუზეუმები|სხვა ცნობილი მუზეუმები]]

==რესურსები ინტერნეტში==
*[http://www.smb.spk-berlin.de/smb/de/standorte/index.php?n=2&r=5&objID=27&p=2 პერგამონმუზეუმის ოფიციალური ვებგვერდი]
*[http://www.kulturberlin.de/redaktion/program/viewdoc.php?docid=0000001186&urlopt=3 kulturberlin.de - პერგამონმუზეუმი]




[[კატეგორია:მუზეუმები]]
[[კატეგორია:გერმანია]]

[[da:Pergamonmuseet]]
[[de:Pergamonmuseum]]
[[en:Pergamon Museum]]
[[hu:Pergamon Múzeum]]
[[ja:ペルガモン博物館]]
[[no:Pergamonmuseum]]
[[pl:Muzeum pergamońskie]]
[[pt:Museu Pergamon]]
