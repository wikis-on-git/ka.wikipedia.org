ქალაქი [[საქართველო|საქართველოში]], [[დუშეთის რაიონი|დუშეთის რაიონის]] ადმინისტრაციული ცენტრი. მდებარეობს დუშეთის ქვაბულში, მდინარე დუშეთისხევის ორივე ნაპირზე. რკინიგზის სადგურ [[მცხეთა|მცხეთიდან]] 33 კმ მანძილზე, ზღვის დონიდან 900 მ სიმაღლეზე. ოფიციალურად ქალაქად გამოცხადდა [[1801]] წელს, პირველად იხსენიება [[1215]] წელს. XVII ს-ში აქ [[არაგვის საერისთავო|არაგვის ერისთავთა]] რეზიდენცია იყო. საერისთავოს გაუქმების შემდეგ დუშეთი მნიშვნელოვნად დაკნინდა. [[1756]] წელს მან ფეოდალური ქალაქის სტატუსი მიიღო, [[1802]] წელს კი ახლადშექმნილი დუშეთის მაზრის ცენტრი გახდა. მოსახლეობა 4,6 ათასი ([[2002]] წ.). ქალაქში არის საკონსერვო, რძის ქარხნები, კვების მრეწველობის საწარმოები, განათლებისა და კულტურის დაწესებულებები (თეატრი, მხარეთმЭოდნეობის მუზეუმი, დუშეთის გეოფიზიკური ობსერვატორია). ქალაქში შემორჩენილია წმ. გიორგის ეკლესია (IX-X სს.), მოხელის დარბაზი (XVII ს.), ჭილაშვილების ციხე-დარბაზი (XVIII ს.). დუშეთში არის [[წილკნის ეპარქია|წილკნის ეპარქიის]] რეზიდენცია.

[[კატეგორია:საქართველოს ქალაქები]]
[[en:Dusheti]]
[[ro:Dusheti]]
