'''კახაბერ II გურიელი''' (―    †  [[1483]]), გურიის მთავარი XV საუკუნის II ნახევარში, [[ლიპარიტ I დადიანი |  ლიპარიტ I დადიანის]] ვაჟი. დაეხმარა ქართლის მეფის [[გიორგი VIII | გიორგი VIII-ის]] წინააღმდეგ აჯანყებულ სამცხის ათაბაგს - [[ყვარყვარე II ჯაყელი | ყვარყვარე II ჯაყელს]], რომლისგანაც სამაგიეროდ [[აჭარა]] და [[ჭანეთი]] მიიღო. ხელი შეუწყო იმერეთში გიორგი VIII-ის მოწინააღმდეგე ერისთავის - [[ბაგრატ VI | ბაგრატის]] - გამეფებას. შემდეგში კახაბერ II გურიელი დადიანთან ერთად დაუპირისპირდა სამეფო ხელისუფლებას და გურიის სამთავროს დამოუკიდებლობისათვის დაიწყო ბრძოლა, მაგრამ ბაგრატმა დაამარცხა. არ გამოცხადდა [[ალექსანდრე II, ბაგრატ VI-ის ძე  | ალექსანდრე II-ის]] იმერთა მეფედ კურთხევაზე, [[1479]]-80 კი ქართლის მეფე [[კონსტანტინე II | კონსტანტინესთან]] ერთად ებრძოდა მას. ამ დროიდან გურია ფაქტობრივად დამოუკიდებელი სამთავრო გახდა. 



[[კატეგორია:ქართველები]]
