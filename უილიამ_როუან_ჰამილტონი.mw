'''ჰამილტონი''', ჰემილტონი '''უილიამ როუან''' (* [[4 აგვისტო]], [[1805]], [[დუბლინი]] ―    †      [[ 2 სექტემბერი]], [[1865]], [[დანსიკი]], დუბლინის მახლობლად), ირლანდიელი მათემატიკოსი. ირლანდიის მეცნიერებათა აკადემიის წევრი. [[1827]]-იდან ასტრონომიის პროფესორი დუბლინის უნივერსიტეტში და საუნივერსიტეტო ასტრონომიური ობსერვატორიის დირექტორი. [[1822]]-[[1825]] ირლანდიის მეცნიერებათა აკადემიის "შრომებში" გამოაქვეყნა ნაშრომი, რომელშიც ჩამოაყალიბა [გერმანელი მათემატიკოსი ჰ. გრასმანისაგან (Grassmann, [[1809]]-[[1877]]) დამოუკიდებლად და თითქმის იმავე დროს] კომპლექსური რიცხვების ზუსტი ფორმალური თეორია. შემოიღო [[ჰამილტონის კანონიკური განტოლებები]] ([[1834]]), დაადგინა [[უმცირესი ქმედების პრინციპი]]. ააგო თავისებური რიცხვების ე. წ. [[კვატერნიონი | კვატერნიონების]] სისტემა.
