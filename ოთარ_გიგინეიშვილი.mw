[[გიგინეიშვილი, ოთარ]] ისიდორეს ძე (* [[27 სექტემბერი]], [[1916]], [[ქუთაისი]]  ―   †    [[10 თებერვალი]], [[1990]], [[თბილისი]]), [[ქართველები | ქართველი]] ისტორიკოსი, საზოგადო მოღვაწე, ახლო აღმოსავლეთის ქვეყნების ახალი და უახლესი ისტორიის  ქართული სკოლის ერთ-ერთი ფუძემდებელი. ისტორიის მეცნიერებათა დოქტორი ([[1986]]), [[პროფესორი]] ([[1989]]). [[1940]] წელს დაამთავრა თბილისის სახელმწიფო უნივერსიტეტის(თსუ) ისტორიის ფაკულტეტი, [[1947]] - სსრკ საგარეო საქმეთა სამინისტროს უმაღლესი დიპლომატიური სკოლა. [[1947]]-იდან გარდაცვალებამდე კითხულობდა ლექციებს თსუ აღმოსავლეთმცოდნეობის ფაკულტეტზე. [[1947]]-[[1954]] მუშაობდა სსრკ საგარეო საქმეთა სამინისტროში ატაშედ, საქართველოს საგარეო საქმეტა სამინისტროს ექსპერტ-კონსულტანტად, მინისტრის თანაშემწედ. [[1956]]-[[1958]] იყო საქართველოს საგარეო საქმეთა სამინისტროს პირველი მდივანი, [[1958]]-იდან საქართველოს  მეცნიერებათა აკადემიის სისტემაშია: [[1960]]-მდე ისტორიის ინსტიტუტში, [[1960]]-იდან  -   აღმოსავლეთმცოდნეობის ინსტიტუტში ახლო აღმოსავლეთის ქვეყნების ახალი და უახლესი ისტორიის განყოფილების ხელმძღვანელი; ერთდროულად, [[1974]]-[[1990]] დირექტორის მოადგილე სამეცნიერო მუშაობის დარგში. იკვლევდა თურქეთის სოციალურ-ეკონომიურ და პოლიტიკურ ისტორიას; თურქეთის, ირანისა და რუსეთის პოლიტიკას საქართველოს მიმართ; თურქეთში მიმდინარე ეთნო-რელიგიურ პროცესებს. [[1968]]-[[1990]] წლებში იყო უცხოეთში მცხოვრებ თანამემამულეების მეგობრობისა და კულტურის ურთიერთობის საქართველოს საზოგადოების პრეზიდიუმის თავმჯდომარე, [[1963]]-[[1983]] საქართველოს მთასვლელთა ფედერაციის პრეზიდიუმის თავმჯდომარე. იყო სსრკ დამსახურებული მწვრთნელი. მიღებული აქვს სახელმწიფო ჯილდოები.

[[კატეგორია: ქართველები]]
[[კატეგორია:დაბადებული  1916  ]] 
[[კატეგორია:გარდაცვლილი  1990 ]]
