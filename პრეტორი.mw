{{რომის მთავრობა}}

'''პრეტორი''' ძველ [[რომის რესპუბლიკა|რომში]] ერთერთი [[მაგისტრატუსები|მაგისტრატურა]]. პრეტორი '''praetor''' [[ლათინური ენა|ლათინურად]] მომდინარეობს სიტყვა '''prae-ire'''-დან რაც წინ მავალს ნიშნავს.

დროთა განმავლობაში პრეტორთა დანიშნულება იცვლებოდა, თავდაპირველად პრეტორებს უწოდებდნენ უმაღლეს მაგისტრატუსებს - [[კონსული|კონსულებს]] და [[დიქტატორი|დიქტატორებს]].

[[ძვ. წ. 367]] წლიდან კი პრეტორი დაერქვა კონსულზე ქვემოთ მდგომ მაგისტრატუსს. ამ დროიდან პრეტორის ფუნქცია განისაზღვრა სასამართლოებში საქმეების გარჩევით, ხოლო კონსულის ქალაქში არ ყოფნის დროს, პრეტორს ეკუთვნოდა უმაღლესი ხელისუფლება.

თავდაპრველად პრეტორი შეიძლებოდა გამხდარიყო მხოლოდ პატრიციუსი, მას ისევე როგორც კონსულს [[კომიცია|ცენტურიების კომიციაზე]] ირჩევდნენ ერთი წლის ვადით. [[ძვ. წ. 337]] წლიდან კი ეს თანამდებობა პლებეებისთვისაც გახდა ხელმისაწვდომი.

[[ძვ. წ. 246]] წლიდან მეორე პრეტორის არჩევაც დაიწყო. პირველ პრეტორს ერქვა '''Praetor urbanus''' - ქალაქის პრეტორი და იგი არჩევდა საქმეებს რომლებიც მხოლოდ რომის მოქალაქეებს ეხებოდათ, მეორე პრეტორი კი '''Praetor peregrinus''' იხილავდა საქმეებს რომლებიც რომის მოქალაქეებსა და უცხოელებს, ან მხოლოდ უცხოელებს ეხებოდათ.

იმპერიის ზრდამ გამოიწვია პრეტორების რაოდენობის ზრდა. [[ძვ. წ. 227]] წლიდან პრეტორებს ირჩევდნენ სიცილიაშიც და სარდინიაშიც. ორი ესპანური პროვინციის დამატების შემდეგ, [[ძვ. წ. 197]] წლიდან კი ორივე პროვინციას ჰყავდა თითო პრეტორი. პროვინციული პრეტორი ვადის გასვლის შემდეგ ხშირად ინიშნებოდა პროვინციის პროპრეტორად ან [[პროკონსული|პროკონსულად]], ანუ მმართველად.

{{ისტორია-დასამუშავებელი}}




[[კატეგორია:ძველი რომი]]
[[კატეგორია:რომის სახელმწიფო ინსტიტუტები]]
