'''აკა მორჩილაძე''' (ნამდვილი სახელი - გიორგი ახვლედიანი) (დ. [[10 ნოემბერი]], [[1966]]) - ქართველი მწერალი და ისტორიკოსი, პოსტ-საბჭოთა საქართველოს ერთ-ერთი საუკეთესო ნოველისტი.

1988 წელს [[თბილისის სახელმწიფო უნივერსიტეტი|თბილისის სახელმწიფო უნივერსიტეტის]] (თსუ) ისტორიის ფაკულტეტი დაამთავრა. აქვე მუშაობს ბოლო 17 წლის განმავლობაში. ჰყავს მეუღლე და ერთი შვილი. ადრეულ 90-იან წლებში პარალელურად იგი საპარლამენტო სხდომების მიმომხილველად მუშაობდა "რეზონანსი"-სთვის და სხვა რამდენიმე ბულვარული გაზეთისთვის, თუმცა თვითივე აღიარებს, რომ უვარგისი ჟურნალისტი იყო.

მისი მთავარი ლიტერატურული ნამუშევრები რომანებია: "ფალიაშვილის ქუჩის ძაღლები" (1995), "გადაფრენა მადათოვზე და უკან", "გაქრები მადათოვზე" (1998),  "მოგზაურობა ყარაბაღში" (1992), "აგვისტოს პასიანსი" (2001), "სხვანი" (2002), "შობის ღამის ალქაჯები" (2002), "სანტა ესპერანცა" (2004) და სხვ. რომანი "ფალიაშვილის ქუჩის ძაღლები" მოგვიანებით ადაპტირებულ იქნა პიესად და პირველად 1999 წელს დაიდგა [[ახმეტელის თეატრი|სანდრო ახმეტელის თეატრში]]. მასში 1992-93 მძიმე წლების ქართული ცხოვრებაა აღწერილი. მისი წიგნები საქართველოში ბესტსელერებია (2003 წელს მას 15.000 ასლი ჰქონდა გაყიდული).

2003 და 2005 წლებში მიღებული აქვს პრესტიჟული ლიტერატურული ჯილდო "საბა".

==გამოცემები==
*აკა მორჩილაძე: გადაფრენა მადათოვზე და უკან (გერმ. Flug über die Madatow Insel und zurück). თბილისი, სულაკაური, 1998, ISBN 99928-52-09-7
*აკა მორჩილაძე: ფალიაშვილის ქუჩის ძაღლები (გერმ. Hunde der Paliaschwili Straße). თბილისი, სულაკაური, 2000, ISBN 99928-52-50-X
*აკა მორჩილაძე: გაქრები მადათოვზე (გერმ. Verschwunden auf der Madatow Insel). თბილისი, სულაკაური, 2001, ISBN 99928-5257-7
*აკა მორჩილაძე: აგვისტოს პასიანსი: სანთლის შუქზე საკითხავი ბულვარული რომანი (გერმ. Patience im August). თბილისი, სულაკაური, 2001, ISBN 99928-5256-9


[[კატეგორია:ქართველები]]
[[კატეგორია:მწერლები]]


[[en:Aka Morchiladze]]
[[de:Aka Mortschiladse]]
