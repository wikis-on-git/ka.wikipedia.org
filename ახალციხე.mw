ქალაქი [[საქართველო|საქართველოში]], [[სამცხე-ჯავახეთის მხარე|სამცხე-ჯავახეთის მხარის]] და [[ახალციხის რაიონი|ახალციხის რაიონის]] ადმინისტრაციული ცენტრი. მდებარეობს ახალციხის ქვაბულში, მდინარე ფოცხოვის ორივე ნაპირზე, ზღვის დონიდან 1000 მ სიმაღლეზე. ახალციხე წყაროებში XII საუკუნიდან იხსენიება. მისი ძველი სახელია ლომსია. XIII-XVII სს-ში ციხე-ქალაქი [[სამცხე|სამცხის]] ათაბაგ ჯაყელს ეკუთვნოდა და ამ საგვარეულოს მფლობელობაში იყო. 1578 წელს ოსმალებმა დაიპყრეს, ხოლო [[1628]] წლიდან [[ახალციხის საფაშო|ახალციხის საფაშოს]] ცენტრი გახდა. ახალი ახალციხის მშენებლობა დაიწყო [[1829]] წელს, როდესაც ქალაქი [[რუსეთის იმპერია|რუსეთის იმპერიის]] შემადგენლობაში შევიდა. ოფიციალურად ქალაქად გამოცხადდა [[1840]] წელს. ახალციხე სამცხის ადმინისტრაციული ცენტრი იყო. მოსახლეობა 18,5 ათასი ([[2002]] წ.). ქალაქის ძველ ნაწილში შემორჩენილია ციხე, სასახლე, მეჩეთი. ახალციხეშია ჯაყელების ციხე-სიმაგრე (XIII-XIV სს.), წმ. მარინეს ეკლესია. ახალციხის მახლობლადაა საფარის მონასტრის კომპლექსი. ახალციხეში არის [[ახალციხის ეპარქია|ახალციხის ეპარქიის]] კათედრა.

[[კატეგორია:საქართველოს ქალაქები]]

[[en:Akhaltsikhe]]
[[es:Akhaltsikhe]]
[[ro:Akhaltsikhe]]
