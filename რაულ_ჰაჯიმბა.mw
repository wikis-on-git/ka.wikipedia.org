'''რაულ ხაჯიმბა''' (რუს.: Рауль Хаджимба) (*[[1958]], [[ტყვარჩელი]]) აფხაზეთის ავტონომიური რესპუბლიკის დე-ფაქტო ხელისუფლების ვიცე-პრეზიდენტი 2005 წლის 12 თებერვლიდან.

ვიცე-პრეზიდენტობამდე მთავრობის სამსახურში იყო როგორც პრემიერ-მინისტრის მოადგილე (2001-2002) და თავდაცვის მინისტრი (2002-2003), სანამ 2003 წლის 22 აპრილს გენადი გაგუას შეცვლიდა პრემიერ-მინისტრის პოსტზე. პრემიერ-მინისტრად 2004 წლის ოქტომბრამდე რჩება. 1999-2001 წლებში ასევე აფხაზეთის (დე-ფაქტო) მთავრობის უშიშროების სამსახურის ხელმძღვანელის პოსტზეა.

ყოფილი ვალდისლავ არძინბას სერიოზული ავადმყოფობის პერიოდში ხაჯიმბა მთავრობის მეთაურის დე-ფაქტო შემსრულებელია. ამ პერიოდში ის რუსეთის მრავალ პოლიტიკურ ლიდერს ხვდება, მათ შორის იგორ ივანოვს, რუსეთის საგარეო საქმეთა მინისტრს. პოლიტიკური აქტიურიობის პერიოდში მკვეთრი წინააღმდეგი იყო საქართველოსთან რაიმე სახის გაერთიანების და მტკიცედ უარჰყო საქართველოს პრეზიდენტის მიხეილ სააკაშვილი შინადადება ორ-სახელმწიფო ფედერაციის შესახებ 2004 წლის მაისში.

2004 წლის არჩევნებში ხაჯიმბა ყოფილი დე-ფაქტო მთავრობისა და რუსეთის ფავორიტი იყო. რუსეთის პრეზიდენტი ვლადიმერ პუტინი აქტიურ კამპანიას ეწეოდა ხაჯიმბას პოპულარიზაციისთვის. თუმცა არჩევნების დღეს ოპოზიციურმა კანდიდატმა სერგეი ბაღაფშმა უფრო მეტი ამომრჩევლის ხმა მიირო, რაც ერთხმად მიჩნეული იყო როგორც აფხაზი ხალხის მიერ რუსეთის ძლიერი ზეგავლენის წინააღმდეგ პროტესტის ნიშანი.

არჩევნების შემდეგ ორივე კანდიდატი გამარჯვებას საკუთარ თავს მიაწერდა და ხაჯიმბა ბაღაფშს არჩევნების გაყალბებაში სდებდა ბრალს პრო-ბაღაფშ გალის რაიონში. ამ დისპუტს სახალხო პროტესტი, სასამართლო გარჩევები და საპარლამენტო შეხლა-შემოხლა მოჰყვა.

2004 წლის დეკემბერში ხაჯიმბა და ბაღაფში თანხმდებიან ხელახალ არჩევნებზე სადაც გაერთიანებული ძალებით იყრიდნენ კენჭს. ამ არჩევნებში საჯიმბა ბაღაფშის ვიცე-პრეზიდენტად იქნა წამოყენებული. შესაბამისად კოალციამ გამარჯვება ადვილად მოიპოვა.

მიუხედავად ამისა, ანალიტიკოსთა მტკიცებით ხაჯიმბას აღმასრულებელი ძალაუფლება გარკვეულად შეზღუდული იქნება, ვინაიდან ბაღაფში და მისი პრემიერ-მინისტრი ალექსანდრე ანქვაბი ხელში იქნება პოლიტიკური გადაწყვეტილებების მიღების უპირატესობა. 

[[კატეგორია:აფხაზები]]
[[კატეგორია:აფხაზეთი]]

[[de:Raul Chadschimba]]
[[en:Raul Khadjimba]]
[[ru:Хаджимба, Рауль]]
[[sv:Raul Chadzjimba]]
