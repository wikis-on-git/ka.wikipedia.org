{|border=0 cellpadding=10 width=100%
|- bgcolor=whitesmoke
|<small>საკუთარ სახელს "'''ბენტონი, თომას ჰარტ'''" აქვს სხვა მნიშვნელობებიც. იხილეთ: [[ბენტონი, თომას ჰარტ]]
|}</small>

[[სურათი:Tom_benton.jpg|thumb|left|180px|თომას ბენტონი]]
'''თომას ჰარტ ბენტონი''' (Thomas Hart Benton) ასევე ''ტომ ბენტონი''(* [[15 აპრილი]], [[1889]] ―   †  [[19 იანვარი]], [[1975]]), რეგიონალისტური სკოლის მიმდევარი ამერიკელი მიურალისტი ფერმწერი. მისი ანიმაციური ფილმების მსგავსი ნახატები თანამედროვე შუადასავლეთის ყოველდღიური ცხოვრების სცენებს, განსაკუთრებით კი ინდუსტრიამდელი ფერმების ბუკოლიკურ ხედებს ასახავენ.

ბენტონი დაიბადა ნიოშოში, [[მისური]], გავლენიან პოლიტიკოსთა და ლობისტთა კლანის ოჯახში. მამამისი იურისტი და აშშ-ის კონგრესმენი იყო; სახელი დიდი-ბიძის დაარქვეს, რომელიც მე-19 საუკუნეში საშტატო სენატორი თომას ჰარტ ბენტონი გახლდათ. ბენტონმა ბავშვობა ვაშინგტონსა და მისურის შტატს შორის წარამარა მოგზაურობაში გაატარა. ადრეულ ყრმობაში ის წინ აღუდგა მშობლების მცდელობას პოლიტიკოსად გაეზარდათ და მოინდომა ხელოვნებაში ეცადა ბედი. ამ დროს ის გაზეთ ჯოპლინში ანიმატორად იწყებს მუშაობას.

[[1907]] წელს ბენტონი შედის [[ჩიკაგოს ხელოვნების ინსტიტუტი|ჩიკაგოს ხელოვნების ინსტიტუტში]], თუმცა მოგვიანებით ([[1909]]) პარიზში გადადის განათლების ხელოვნებაში ჟულიენის აკადემიაში გასაგრძელებლად. პარიზში ბენტონი ხვდება სხვა ჩრდილო-ამერიკელ ხელოვნებს [[რივერა, დიეგო|დიეგო რივერასა]] და [[მაკდონალდ-ვრაიტი, სტანტონ|სტანტონ მაკდონალდ-ვრაიტს]]. ვრაიტის გავლენით ბენტონის ნამუშევრებში [[სინქრომიზმი|სინქრომიზმისკენ]] ძლიერი გადახრა შეინიშნება.

[[სურათი:People-of-Chilmark-Benton-1920.jpg|thumb|250px|right|ჩილმარკის ხალხი, 1920]] [[სურათი:Benton_Burlesque,_1922.jpg|thumb|250px|right|ბურლესკი, 1922]] 
ბენტონი [[ნიუ-იორკი|ნიუ-იორკში]] ბრუნდება [[1913]] წელს და აგრძელებს ფერწერას. მისმა სამსახურმა აშშ-ის საზღვაო ძალებში სამხედრო გეგმების მხაზველად დიდი გავლენა იქონია მის შემდგომ შემოქმედებაზე. საზღვაო ძალებში მსახურობის დროს მის მიერ შექმნილი ნამუშევრებში მისი ყურადღების ფოკუსი ინაცვლებს გემზე მუშაობისა და ცხოვრების რეალისტურ ასახვაზე, რომელიც მას თან გაჰყვება მთელი შემდგომი კარიერის განმავლობაში.

[[1920]] წელს ნიუ-იორკში დაბრუნებისას ბენტონი თავს "მოდერნიზმის მტრად" აცხადებს და იწყებს ნატურალისტურ და რეპრეზენტაციონალურ მიმდინარეობას, რომელსაც შემდგომში [[რეგიონალიზმი]] დაერქვა. ბენტონი ასწავლიდა ხელოვან სტუდენტთა ლიგაში და აქტიური მემარცხენე პოლიტიკოსი იყო. მან ამავე დროს განავრცო მისი რეგიონალისტური ნამუშევრები, რამაც კულმინაცია მისი სოციალური კვლევის ახალ სკოლაში ([[1930]]-31) შექმნილი მიურალების დროს მიაღწია.

[[1932]] წელს ბენტონი ძირითადი მიმდინარეობის შაბლონებს არღვევს. ჯერაც უცნობი მხატვარი, ის არჩეულ იქნა [[ინდიანა|ინდიანას]] ცხოვრების ამსახველი მიურალების შესაქმენლად, რომელიც ამ შტატის წვლილი უნდა გამხდარიყო [[1933]] წელს საუკუნის პროგრესის გამოფენაზე [[ჩიკაგო|ჩიკაგოში]], [[ილინოისი]]. ინდიანას მიურალებმა დიდი აზრთა წინაარმდეგობა გამოიწვია. ბენტონი შეულამაზებელ შუქში ხატავდა ყოველდღიურ ხალხს, მათ შორის სრულ რეგალიებში გამოწყობილ კუ-კლუქს-კლანის წევრებს. ამ აჟიოტაჟის წყალობით ის ჟურნალი [[თაიმი (ჟურნალი)|თაიმის]] გარეკანზე მოხვდა და ამერიკის ყველა ოჯახში ცნობილი სახელი გახდა.

[[1935]] წელს ბენტონი ტოვებს ნიუ-იორკს კანზას-სიტის ხელოვნების ინსტიტუტში ([[კანზას-სიტი]], [[მისური]]) მასწავლებლის სამსახურისთვის. კანზას-სიტიში ყოფნამ მას საშუალება მისცა უფრო დაახლოებოდა ამერიკული სოფლის ცხოვრებას. ბენტონი თანაუგრძნობდა ინდუსტრიალიზაციის მიერ შევიწროებულ გლეხებსა და მცირე ფერმერებს. მისი იმდროინდელი ნამუშევრები ხშირად მცირე ქალაქებისა და სოფლების ცხოვრების მელანქოლიასა და სილამაზეს აღწერენ.

ბენტონის სტუდენტებს შორის ხელოვნების ინსტიტუტში მრავალი მომავალი მხატვარი იყო შუადასავლეთიდან. მისი ყველაზე ცნობილი სტუდენტი, [[პოლოკი, ჯექსონ|ჯექსონ პოლოკი]], რომელსაც ბენტონი ხელოვან სტუდენტთა ლიგაში მენტორობდა, შემდგომში [[აბსტრაქტული ექსპრესიონიზმი|აბსტრაქტული ექსპრესიონიზმის]] მოძრაობის დამფუძნებელი გახდა, რაც რადიკალურად განსხვავდება ბენტონისეული სტილისაგან. ბენტონი კანზასის ხელოვნების ინსტიტუტიდან გაშვებულ იქნა [[1941]] წელს, თუმცა ის გარდაცვალებამდე კანზას-სიტიში რჩება.

კარიერის დასრულებამდე ბენტონის კონცენტრაცია შუა-დასავლეთის ქალაქების სახალხო შენობების მიურალები იყო, მათ შორის აღსანიშნავია მისურის შტატის დედაქალაქი [[ჯეფერსონ-სიტი]]. მისი ნამუშევარი [[ტრუმანი, ჰარი|ჰარი ტრუმანის]] საპრეზიდენტო ბიბლიოთეკაზე [[1960]] წელს საფუძველს უყრის მეგობრობას ყოფილ პრეზიდენტთან, რომელიც მათი სიცოცხლის ბოლომდე გასტანს.

ბენტონი გარდაიცვალა [[1975]] წელს საკუთარ სტუდიაში მუშაობისას, ფუნჯით ხელში. დაკრძალულია ბელოფონტენის სასაფლაოზე სენტ-ლუისში, მისური.

==რესურსები ინტერნეტში==
*[http://www.indiana.edu/~deanfac/benton/ ბენტონის ნამუშევრები], [[ინდიანას უნივერსიტეტი]].

[[კატეგორია:ამერიკელი მხატვრები]]
[[კატეგორია:ამერიკელები]]
[[კატეგორია:დაბადებული  1889]]
[[კატეგორია:გარდაცვლილი  1975]]

[[de:Thomas Hart Benton (Maler)]]
[[en:Thomas Hart Benton (painter)]]
