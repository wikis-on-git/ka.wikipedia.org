'''აბელ ანდრონიკაშვილი''', [[კახეთის სამეფო|კახეთის სამეფოს]] პოლიტიკური და სამხედრო მოღვაწე XVII საუკუნის ბოლოსა და XVIII საუკუნის I ნახევარში. [[ქიზიყი|ქიზიყის]] [[მოურავი]], სარდალი.

დაწინაურდა [[ბეჟან-ხანი|ბეჟან-ხანის]] მმართველობის ([[1677]]-[[1683]]) დროს. XVII საუკუნის 80-იანი წლების ბოლოს კახეთის ხანის ძალაუფლების დასუსტების შედეგად ქვეყნის პოლიტიკური ცხოვრების სადავები ხელთ იგდეს [[ჩოლოყაშვილი, რევაზ|რევაზ ჩოლოყაშვილმა]], [[ჯორჯაძე, მერაბ|მერაბ ჯორჯაძემ]] და ანდრონიკაშვილმა , რომელთაც ქართლის მეფე [[გიორგი XI]] მფარველობდა ([[1688]]-[[1703]] ქიზიყი ქართლის მეფეს ემორჩილებოდა). ანდრონიკაშვილს ცოლად ჰყავდა [[ერეკლე I|ერეკლე I-ის]] ქალიშვილი ქეთევანი. ერეკლე I-ის [[ირანი|ირანში]] გაწვევის ([[1703]]) შემდეგ ანდრონიკაშვილის პოლიტიკური პოზიციები შეირყა. ქიზიყის მოურავობა მისმა უახლოესმა ნათესავებმა - [[ანდრონიკაშვილი, პაატა|პაატა]] და [[ანდრონიკაშვილი, რევაზ|რევაზ ანდრონიკაშვილებმა]] მიიღეს. ოსმალების მიერ კახეთის მეფე [[კონსტანტინე II (მაჰმად ყული-ხანი)|კონსტანტინე II-ის]] და კახი დიდებულების დახოცვის ([[1729]]) შემდეგ კვლავ დაწინაურდა და დაიწყო ბრძოლა [[ოსმალეთი|ოსმალთა]] წინააღმდეგ. ერთ-ერთ ბრძოლაში ანდრონიკაშვილმა დაამარცხა [[ისაყ I|ისაყ-ფაშა]] (ახალციხის ფაშა, რომელიც თბილისის მმართველად იყო დანიშნული). [[1735]]-[[1736]] იბრძოდა [[ალექსანდრე ბატონიშვილი (ბაგრატიონი) XVIII ს.|ალექსანდრე ბატონიშვილის]] (ალი-მირზას) კახეთში გასამეფებლად. მის ამ განზრახვას წინ აღუდგა [[თეიმურაზ II|თეიმურაზ II-ის]] მეუღლე თამარი. ანდრონიკაშვილმა ქიზიყის მოსახლეობას მიმართა, მაგრამ მათ მეფე თეიმურაზს უერთგულეს და ანდრონიკაშვილს მხარი არ დაუჭირეს. ალექსანდრე ბატონიშვილის ირანში გაწვევის ([[1737]]) შემდეგ ანდრონიკაშვილი ჩამოშორდა პოლიტიკურ ასპარეზს.

[[კატეგორია:ქართველები]]
[[კატეგორია:ქართველი პოლიტიკური მოღვაწეები]]
