'''ხუნანი''', მხარე ისტორიულ აღმოსავლეთ საქართველოში, მოიცავდა ტერიტორიას მინარეების პასანსუსა და ძეგამჩაის შორის (ახლანდელი [[აზერბაიჯანი|აზერბაიჯანის]] ტერიტორია). ქართული ეროვნული ტრადიციით, ძვ. წ. III საუკუნეში არსებობდა ხუნანის საერისთავო, დაარსებული მეფე [[ფარნავაზ III|ფარნავაზ III-ის]] მიერ. წყაროებში იხსენიება V საუკუნის ხუნანის ერისთავი ნერსარანი. საერისთავო მოიცავდა საკუთრივ ხუნანის ოლქს, [[ძოროფორი|ძოროფორს]], [[კოლბოფორი|კოლბოფორსა]] და [[გარდაბანი|გარდაბანს]]. V საუკუნეში მეფე [[გორგასალი|ვახტანგ I გორგასალმა]] ხუნანში საეპისკოპოსო დააარსა. XII-XIII საუკუნეებში ყოფილი ხუნანის ტერიტორია გაგის საერისთავოში შედიოდა. მონღოლთა შემოსევების (XIII ს.) შემდეგ ხუნანი წყაროებში აღარ იხსენიება.




{{საქართველოს ისტორია}}

[[კატეგორია:საქართველოს ისტორიულ-გეოგრაფიული მხარეები]]
