===ნაციონალური ძალების თვალსაზრისი (ოფიციოზური)===

დაწერეთ რაც გნებავთ - დემოკრატიულად...

===ეროვნული ძალების თვალსაზრისი===

სასახლის შინა (კარის) გადატრიალება, როდესაც 1991-1992 წლების კრიმინალური სამხედრო გადატრიალებისა და ნომენკლატურის რევანშის შედეგად ხელისუფლებაში ხელახლა მოსულმა ნომენკლატურის ახალგაზრდა წევრებმა (ე.წ. „ნაციონალურმა მოძრაობამ“) ამ ნომენკლატურის ხელისუფლების სათავეში დარჩენისათვისა და ხელისუფლების შენარჩუნების მიზნით ჩამოიშორეს ქართველი ხალხისათვის ყველაზე საძულველი და ოდიოზური რამდენიმე პოლიტიკური ფიგურა ე.შევარდნაძის ჩათვლით და ამით, პოპულისტური „ჰეროიკული შარავანდედით“ მოსილებმა განაგრძეს ქვეყნის მართვა. 

შევარდნაძის რეჟიმის დროს სასტიკად დევნილ-შევიწროებული კანონიერი ხელისუფლების ზოგიერთი წევრის მიმხრობითა და შეცდენით „ნაციონალურმა მოძრაობამ“ მოახერხა შევარდნაძის დამხობის მთავარი ძალად გამოეყენებინა კანონიერი ხელისუფლების რიგით მომხრეთა საკმაოდ დიდი მასსა, რამაც სახელმწიფო გადატრიალების წარმატება უზრუნველყო. ამასვე შეუწყო ხელი აფხაზეთისა და სამაჩაბლოს მოკლე დროში იოლად დაბრუნების პოპულისტურმა სპეკულაციამ.

„ვარდების რევოლუცია“ -- რაც მთავარია -- ვერ აკმაყოფილებს ზოგადად რევოლუციებისათვის მინიმალურ და საკმარის პირობას - მას არ შეუცვლია საქართველოს მმართველი კლასი, არამედ შეცვალა მხოლოდ მისი ზედაფენის მცირე ნაწილი - ვითომ ახალი, რევოლუციური ხელისუფლების სათავეში პრაქტიკულად არც ერთი ახალი პოლიტიკური ფიგურა არ გამოჩნდა - უკლებლივ ყველა შევარდნაძის ანტიეროვნული ხელისუფლების წევრები დარჩნენ. ამდენად იგი შეიძლება მხოლოდ „კოსმეტიკურ ევოლუციად“ ჩაითვალოს.

საქართველოს „ვარდების რევოლუცია“ უახლესი პოლიტტექნოლოგიების პრაქტიკაში გამოყენების თვალსაჩინო მაგალითია - პოსტსაბჭოთა სივრცეზე დასავლეთის მიერ დაფინანსებული, ორგანიზებული და განხორციელებული „დემოკრატიული“ სახელმწიფო გადატრიალებებს შორის ერთ-ერთი წარმატებული. იგივე პოლიტტექნოლოგია არსებული ხელისუფლების შესაცვლელად უფრო ადრე გამოყენებული იქნა იუგოსლავიაში, ხოლო შემდგომ - უკრაინაში. მოსალოდნელია ამ პოლიტტექნოლოგიების გამოყენება სხვა პოსტ-საბჭოთა ქვეყნებშიც.

1991-1992 წლების კრიმინალური სამხედრო გადატრიალებით დევნილი ეროვნული, კანონიერი ხელისუფლების არც ერთი ფრაქცია არ ცნობს „ვარდების რევოლუციის“ შედეგად საქართველოში დამყარებულ ხელისუფლებას ლეგიტიმურად და მას „ნეოპუტჩისტურ ძალაუფლებას“ უწოდებს. 

„ვარდების რევოლუციით“ შექმნილი ძალაუფლების ყველაზე დიდი სისუსტე, რაც საბოლოო ჯამში მის დამარცხებას გამოიწვევს - უვიწროესი და ძალზე შეზღუდული სოციალური ბაზისი-წრეა, რომელიც შედგება რამდენიმე ათეული ანტიქართული უცხოური ფონდების მიერ გამოწვრთნილ-გამოზრდილი „სოროსული კომკავშირლებისაგან“.

„ვარდების რევოლუციის“ შემდგომ კიდევ უფრო შეირყა საქართველოს სახელმწიფო დამოუკიდებლობა იმით, რომ სახელმწიფოს უშიშროებისათვის უმნიშვნელოვანეს პოსტებზე მყოფი პირები ხელფასით-მატერიალურად დამოკიდებული გახდნენ უცხოეთის სახელმწიფოებზე, ხოლო რიგი მათგანი უცხო უშუალოდ უცხო სახელმწიფოების სამსახურშია - გაძლიერებული „ბანანიზება (ბანანურ რესპუბლიკად გადაქცევა)“.
