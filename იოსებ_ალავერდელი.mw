[[სურათი:Ioseb alaverdeli.jpg|thumb|წმ. იოსებ ალავერდელის საფლავი (ალავერდი)]]
'''იოსებ ალავერდელი''',  ''ამბა ალავერდელი'', [[საქართველო|საქართველოში]] მოღვაწე ერთ-ერთი [[ასურელი მამები|ასურელი მამა]]. მოვიდა [[ანტიოქია (სირია)|ქ. ანტიოქიიდან]] VI საუკუნის შუა წლებში [[იოანე ზედაზნელი|იოანე ზედაზნელთან]] ერთად. ცხოვრობდა [[ზედაზნის მონასტერი|ზედაზნის მონასტერში]], შემდეგ [[ალაზანი|მდინარე ალაზნის]] მარჯვენა ნაპირას დააარსა [[ალავერდი|ალავერდის მონასტერი]] (აუგია წმ. გიორგის სახელობის ეკლესია, დასაფლავებულია იქვე). მისმა მოღვაწეობამ ხელი შეუწყო კახეთის ამ მხარეში [[ქრისტიანობა|ქრისტიანობის]] განმტკიცებას. 

იოსებ ალავერდელი იხსენიება ასურელი მამების - [[დავით გარეჯელი|დავით გარეჯელის]], [[შიო მღვიმელი|შიო მღვიმელის]] - "ცხოვრებათა" [[მეტაფრასი|მეტაფრასულ]] რედაქციებში (XII საუკუნე). XVIII საუკუნეში შეუდგენიათ იოსებ ალავერდელის [[სვინაქსარი|სვინაქსარული]] "ცხოვრება".


[[კატეგორია:ასურელი მამები]]
