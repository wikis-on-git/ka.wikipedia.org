'''ირონია''': (ბერძნ. είρωνεία (eironeia) – მოჩვენებითობა, თვალთმაქცობა) – თავაზიანობით შენიღბული დაცინვა, დამცინავი გადაკვრით ნათქვამი (თავშეკავებული, მშვიდი, სერიოზული ტონი, გარეგნულად გამოხატული პატივისცემა).

==სოკრატესეული ირონია==
მოჩვენებითი გულუბრყვილობა მოწინააღმდეგის პოზიციის სისუსტის გამოსავლენად. ბერძ. ფილოსოფოსმა [[სოკრატე|სოკრატემ]] ეს მეთოდი ჩამოაყალიბა, როგორც [[დიალექტიკა]], ანუ, როგორც შემდგომში უწოდებენ - "სოკრატესეული ირონია". კამათის ასეთი მეთოდი მოიცავდა გულუბრყვილო მიუკერძოებელ [[სკეპტიციზმი|სკეპტიციზმს]] გარკვეული დოგმის ან საყოველთად მიღებული მოსაზრების მიმართ, რომელიც მოკლებული იყო [[ლოგიკა|ლოგიკისა]] ან აზრის ბაზისს. სოკრატეს გულუბრყვილო გამოკითხვა ნაბიჯ-ნაბიჯ ააშკარავებს მოწინააღმდეგის [[არგუმენტი|არგუმენტის]] ამაოებასა ან ილოგიკურობას დიალოგის პარტნიორის შეხედულებების გაუზიარებლობით. ირონია იმაში მდგომარეობს, რომ თანადამსწრეები გათვითცნობიერებულნი არიან, რომ სოკრატე გაცილებით ჭკვიანია ვიდრე წარმოაჩენს თავს და მხოლოდ ეტაპობრივად, მოწინააღმდეგის არგუმენტების საკუთარი პასუხებით განიარაღებით ამტკიცებს საკუთარ უპირატესობას.

სოკრატესეული ირონია კამათის ელეგანტური, მიუკერძოებელი და თავაზიანი ხერხია, რომლითაც დოგმატური დებატების წარმართვა ბალანსის დარღვევისა და კომპრომისის გარეშე ხერხდება.

ზოგიერთი მოსაზრებით სოკრატეს ირონია მოჩვენებითი გულუბრყვილობის ნაცვლად [[ფილოსოფიური სკეპტიციზმი|ფილოსოფიური სკეპტიციზმის]] ფორმაა.

==რომაული ირონია==
რომის იმპერიის პერიოდში, ირონიას იყენებდნენ სახალხო გამოსვლებში და [[რიტორიკა|რიტორიკაში]], რომელშიც გამოყენებლ სიტყვებს საპირისპირო მნიშვნელობა ან დანიშნულება ჰქონდათ.

[[შექსპირი|შექსპირმა]] რომაული ირონიის იმიტაცია განახორციელა პიესაში "იულიუს ცეზარი", მარკ ენტონის ნაწილში: "მეგობარნო, რომაელებო, თანამოქალაქენო, დამიგდეთ ყური! მოვედი, რათა დავმარხო ცეზარი, არა ვადიდო იგი" (III, ii, 78-79 / თარგმანი პირობითია). მონოლოგის გაგრძელებაში ინტენსიურად გამოყენებულია ირონია, რომელიც ცეზარის განდიდებისკენაა მიმართული - მიუხედავად იმისა, რომ მის მიერ შერჩეული სიტყვები მოჩვენებით მკვლელებს უჭერს მხარს, თუმცა სინამდვილეში მისი მიზანი საპირისპიროა.

==ირონია და სარკაზმი==
მძიმე ირონია, რომელშიც მოსაუბრე ემფატიურად სინამდვილის საპირისპიროს აცხადებს, სხეულის ენა კი საპირისპიროზე მეტყველებს, [[სარკაზმი]] ხდება. სარკაზმი ირონიის უფრო დამცინავი ფორმაა. სარკაზმის გავრცელებული ფორმაა ირონიულად რაიმე პოზიტიურის თქმა, მაშინ როცა იმის საპირისპირო მნიშვნელობა იყო გამიზნული. თუმცა სარკაზმში ირონიის რაღაც წვლილიც არის, ამ ორ ტერმინს როგორც წესი განაცალკევებენ ხოლმე.

სარკაზმის მაგალითი შეიძლება იყოს გაბრაზებული ტონით ნათქვამი "კარგი გიქნია", მაშინ როცა მხედველობაში აშკარად საპირისპირო მოქმედება იყო. ვინაიდან ორივე მხარისთვის ნეგატიური მიმართვა აშკარაა, პოზიტიური გამოთქმის ინციდენტი ირონიად ამ შემთხვევაში არ აღიქმება.

ირონიის მაგალითი სარკაზმის გარეშე იქნებოდა ფრაზა "არა უშავს რა", ნათქვამი რაიმე შთამბეჭდავი საქმის შესაფასებლად. მთქმელიც და გამგონიც ამ შემთხვევაში ისმენენ პირდაპირი მნიშვნელობით "კარგია, მაგრამ დიდი არაფერი", თუმცა ამასთან ესმით ამ ფრაზის მიღმა ფარული შექება. ორივე მხარე იზიარებს ირონიას.

==ირონია გამოყენებაში==
===ბედის ირონია===
გამოთქმა "ბედის ირონია" მოდის ცნებიდან, რომ ღმერთები (ან ბედის ანგელოზები) ერთობიან მოკვდავთა გონებათა თამაშით, გამიზნული ირონიით. მაგ.:
* [[ბეთხოვენის]] მიერ ყურთასმენის დაკარგვა.
*1956 წელს [[ჰარვარდის უნივერსიტეტი|ჰარვარდის]] მემორიალური ჰოლის სასაათე კოშკში ხანძრის გაჩენა, მაშინ როცა მუშები მის აღდგენაზე მუშაობდნენ.
*ბაღჩის მორწყვის შემდეგ უმალ წვიმის წამოსვლა, მაშინ როცა წვიმის ლოდინში ბაღჩა რამდენიმე დღის განმავლობაში მოურწყველი იყო.

===ტრაგიკული ირონია===
ტრაგედიაში, ირონიას დრამატული სიტუაციის ინტენსიურობის გასაძლიერებლად იყენებენ. ტრაგიკული ირონია განსაკუთრებით დამახასიათებელი იყო ძველ-ბერძნული დრამისთვის. [[სოფოკლე|სოფოკლეს]] "მეფე ოიდიპოსი" ტრაგიკული ირონიის გამოხატვის კლასიკური მაგალითია.

===კომიკური ირონია===


===მეტაფიქცია===




[[კატეგორია:ტერმინები]]

[[cs:Ironie]]
[[da:Ironi]]
[[de:Ironie]]
[[en:Irony]]
[[eo:Ironio]]
[[es:Ironía]]
[[fi:Ironia]]
[[fr:Ironie]]
[[he:אירוניה]]
[[hr:Ironija]]
[[hu:Irónia]]
[[it:Ironia]]
[[lv:Ironija]]
[[nl:Ironie]]
[[no:Ironi]]
[[pl:Ironia]]
[[pt:Ironia]]
[[ru:Ирония]]
[[sv:Ironi]]
