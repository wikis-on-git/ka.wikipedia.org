'''ბაგრატ III''' (* [[1495]] ―   †  [[ 1565]]), [[იმერეთის სამეფო | იმერეთის მეფე]] [[1510]]-65, [[ალექსანდრე II, ბაგრატ VI-ის ძე | ალექსანდრე II-ის]] ძე. ენერგიულად ებრძოდა ოსმალებს, ცდილობდა იმერეთის მთლიანობის შენარჩუნებას. "ტყვეთა სყიდვის" წინააღმდეგ მოიწვია საეკლესიო კრება, რომელმაც ტყვის გამსყიდველთათვის სიკვდილით დასჯა დაადგინა. ბაგრატ III-ის თანხმობით [[1533]] [[მამია I გურიელი |  მამია I გურიელმა]] და [[მამია III დადიანი | მამია III დადიანმა]] ილაშქრეს ჯიქეთს, მაგრამ დამარცხდნენ. [[1535]] [[მურჯახეთის ბრძოლა | მურჯახეთის ბრძოლაში]] ბაგრატ III-მ დაამარცხა [[ყვარყვარე IV ჯაყელი]], დაიკავა სამცხე და ათი წელი ფლობდა მას. [[1545]] ყვარყვარეს შვილმა [[ქაიხოსრო II  | ქაიხოსრო II ჯაყელმა]] მოიშველია ოსმალთა ჯარი მუსტაფა ლალა-ფაშას მეთაურობით და [[ქარაღაქის ბრძოლა | ქარაღაქთან]] შეებრძოლა ბაგრატ III-ს, მაგრამ დამარცხდა. ამავე წელს სულთანმა უფრო მრავალრიცხოვანი ჯარი გამოგზავნა. [[სოხოისტის ბრძოლა |  სოხოისტის ბრძოლაში]] ბაგრატ III დამარცხდა. სამცხეში ოსმალებმა მოიკიდეს ფეხი. ამის შემდეგ ბაგრატ III-მ მთავრებს (დადიანი და გურიელი) შეუტია, მაგრამ ვერ შეძლო მათი დამორჩილება. მთავრები სულთნის ვასალები გახდნენ. [[1555]] ბაგრატ III-ც იძულებული გახდა სულთნისათვის ხარკის მიცემა ეკისრა.


[[კატეგორია:ქართველები]]
[[კატეგორია:საქართველოს მეფეები]]
