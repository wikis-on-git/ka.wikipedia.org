'''ელექტრონი''' - მსუბუქი, უარყოფითი [[ელექტრული მუხტი|ელექტრული მუხტის]] მატარებელი სუბატომური ნაწილაკი. მიეკუთვნება [[ლეპტონები|ლეპტონების]] კლასს. ელექტრონის [[სპინი]] 1/2 – ია, ამიტომ იგი [[ფერმიონი|ფერმიონია]]. [[ატომბირთვი|ატომბირთვთან]] ერთად ელექტრონი [[ატომი|ატომს]] ქმნის და [[ქიმიური ბმა|ქიმიური ბმას]] უზრუნველყოფს.

== აღმოჩენის ისტორია ==
 
ელექტრონი პირველი ცდაზე დამზერილი ნაწილაკია. მისი არსებობის იდეამ პირველად [[ჰელმგოლცი, ჰერმან|ჰერმან ჰელმგოლცის]] ნაშრომებში გაიჟღერა. მან აღნიშნა, რომ ნივთიერების ატომური აგებულებიდან და [[ფარადეი, მაიკლ|მაიკლ ფარადეის]] [[ელექტროლიზი|ელექტროლიზის]] კანონებიდან ცალსახად გამომდინარეობს, რომ ელექტრული მუხტი ელემენტარული მუხტის ჯერადია. ამგვარად, ჰელმგოლცმა ელექტრული მუხტის დაკვანტვა იწინასწარმეტყველა. ამ ჰიპოთეზას უამრავი მოწინააღმდეგე ჰყავდა, მათ შორის [[მაქსველი, ჯეიმზ|ჯეიმზ კლერკ მაქსველი]] იყო. [[1897]] წელს [[ტომსონი, ჯოზეფ| ჯოზეფ ტომსონმა]] [[კათოდური სხივები]] ელექტრონებთან გააიგივა. ტომსონის მიერ გამოთქმული აზრი იმის შესახებ, რომ ელექტრონი, შესაძლოა, ატომის შემადგენელი ნაწილაკია, ლონდონის სამეფო საზოგადოებაში მისტიფიკაციად აღიქმებოდა. საინტერესოა, რომ [[1925]] წლამდე [[პლანკი, მაქს|მაქს პლანკსაც]] კი ელექტრონის არსებობის არ სწამდა.
