'''ელექტრონი''' - უარყოფითად დამუხტული [[ელემენტარული ნაწილაკები|ელემენტარული ნაწილაკი]].
ელექტრონის  [[ელექტრული მუხტი]] e = 1,6 × 10 <sup>–19</sup> [[კულონი]]. ყველა დამუხტულ ნაწილაკს შორის ელექტრონი ყველაზე მსუბუქია. მისი [[მასა]] <math>m_e</math> = 9,1×10 <sup>-31</sup> კგ, რაც 1836 – ჯერ ნაკლებია [[პროტონი|პროტონის]] მასაზე. მისი [[სპინი]] 1/2 <math>\hbar</math>, ამიტომ იგი [[ფერმიონები|ფერმიონია]] და [[ფერმი – დირაკის სტატისტიკა|ფერმი – დირაკის სტატისტიკას]] ემორჩილება. ელექტრონის [[მაგნიტური მომენტი]] <math>{\mu_e} = \frac {e\hbar} {2m_ec} = {\mu_B} </math>, სადაც <math>{\mu_B}</math> არის [[ბორის მაგნეტონი]]. დღევანდელი წარმოდგენით, ელექტრონი სტაბილური ნაწილაკია. მისი არსებობის ხანგრძლივობა t > 2 × 10 <sup>22</sup> წელი.

== აღმოჩენის ისტორია ==
ელექტრონი – პირველი ექსპერიმენტულად დამზერილი ნაწილაკია. იგი [[1897]] წელს [[ტომსონი, ჯოზეფ|ჯ. ჯ. ტომსონმა]] აღმოაჩინა. მან დაამტკიცა, რომ გაიშვიათებულ აირებში ელექტრული განმუხტვისას წარმოქმნილი ე. წ. [[კათოდური სხივები]] უარყოფითად დამუხტული ნაწილაკების ნაკადს წარმოადგენენ. სახელწოდება "ელექტრონი" ჯ. სტონის (G. Stoney) ეკუთვნის. ეს სიტყვა ბერძნულად ქარვას აღნიშნავს. ელექტრულ და მაგნიტურ ველებში გადახრის მიხედვით დადგინდა, რომ ელექტრონის [[ კუთრი მუხტი]] e/m დაახლოებით 1837 – ჯერ აღემატება პროტონის კუთრ მუხტს. ელექტრონის ელექტრული მუხტი პირველად [[1910]] წელს [[მილიკენი, რობერტ|რობერტ მილიკენმა]] გაზომა.

== ელექტრონების როლი ==
ჩვენს გარშემო არსებული ნივთიერების აგებულებაში უდიდესი წვლილი ელექტრონებს ეკუთვნის, რამეთუ სწორედ ისინი ქმნიან ყველა [[ქიმიური ელემენტები|ქიმიური ელემენტის]] [[ელექტრონული გარსი|ელექტრონულ გარსს]]. ბირთვის ველში ელექტრონების მოძრაობის კვანტური თავისებურებანი  ატომთა ელექტრონული გარსების ტიპურ ზომებს განსაზღვრავენ. ეს ზომები დამოკიდებულია ელექტრონის მასაზე და მუხტზე, და [[ბორის რადიუსი|ბორის რადიუსის]] რიგისაა (<math> {\hbar^2\over m_ee^2}</math> = 5 × 10<sup>-11</sup> მ). ატომურ გარსებში ელექტრონების განთავსება და მათ მიერ ენერგეტიკული დონეების შევსება არსებითად მათი სპინის მნიშვნელობაზეა დამოკიდებული: [[პაულის პრინციპი]] ერთსა და იმავე მდგომარეობაში რამოდენიმე ელექტრონის ყოფნას გამორიცხავს. ამის გამო ქიმიურ ელემენტთა თვისებები პერიოდულად მეორდება (იხ. [[ელემენტთა პერიოდული სისტემა]]). ელექტრონის სპინთან დაკავშირებულია [[მყარი სხეული|მყარ სხეულთა]] ისეთი არატრივიალური თვისებები, როგორიცაა, მაგალითად, [[ფერომაგნეტიზმი]] ან [[ზეგამტარობა]]. ელექტრონი [[ლეპტონები|ლეპტონების]] კლასს მიეკუთვნება, რაც იმას ნიშნავს, რომ ის მხოლოდ [[სუსტი ურთიერთქმედება|სუსტ ურთიერთქმედებაში]] და [[ელექტრომაგნიტური ურთიერთქმედება|ელექტრომაგნიტურ ურთიერთქმედებაში]] მონაწილეობს. ელექტრონის ურთიერთქმედებას [[ელექტრომაგნიტური ველი|ელექტრომაგნიტურ ველთან]] [[კვანტური ელექტროდინამიკა]] აღწერს. ამ თეორიის ფარგლებში მიღებული [[დირაკის განტოლება|დირაკის განტოლებიდან]] ელექტრონის [[ანტინაწილაკი|ანტინაწილაკის]] – [[პოზიტრონი|პოზიტრონის]] არსებობა გამომდინარეობს. კვანტურ ელექტროდინამიკაში იგულისხმება, რომ ელექტრონი წერტილოვანია. ამ დაშვებას არც ერთი ექსპერიმენტი არ ეწინააღმდეგება. ფიზიკურად ეს ნიშნავს, რომ მისი ზომა 10 <sup>-18</sup> მ–ზე ნაკლებია. თუ ნაწილაკის [[ენერგია]] [[მასათა ცენტრი|მასათა ცენტრის]] სისტემაში (იხ.[[ათვლის სისტემა]]) 100 GeV (იხ. [[ელექტრონვოლტი]]) არ აღემატება, მაშინ იგი ოთხფერმიონული თეორიით აღიწერება; თუ იმავე სისტემაში ელექტრონის ენერგია აღნიშნულ ზღვარს აჭარბებს, მაშინ ნაწილაკი [[ელექტროსუსტი ურთიერთქმედება|ელექტროსუსტი ურთიერთქმედების]] თეორიით აღიწერება. სუსტი ურთიერთქმედების განხილვის დროს შემოღებულ იქნა დამატებითი სიდიდე – [[ლეპტონური მუხტი]]. თანამედროვე ექსპერიმენტის სიზუსტის ფარგლებში ელექტრონული ლეპტონური რიცხვი ინახება. ამ სიდიდის შენახვის მიზეზი უცნობია. ვარაუდობენ, რომ ელექტრონური ლეპტონური რიცხვის შენახვის კანონი არამკაცრია.     


{{ფიზიკა}}
[[კატეგორია:ფიზიკა]]
[[კატეგორია:ელემენტარული ნაწილაკები]]

[[af:Elektron]]
[[ar:إلكترون]]
[[ast:Electrón]]
[[bg:Електрон]]
[[br:Elektron]]
[[bs:Elektron]]
[[bug:Elektron]]
[[ca:Electró]]
[[cs:Elektron]]
[[da:Elektron]]
[[de:Elektron]]
[[el:Ηλεκτρόνιο]]
[[en:Electron]]
[[eo:Elektrono]]
[[es:Electrón]]
[[et:Elektron]]
[[eu:Elektroi]]
[[fa:الکترون]]
[[fi:Elektroni]]
[[fr:Électron]]
[[ga:Leictreon]]
[[gl:Electrón]]
[[he:אלקטרון]]
[[hr:Elektron]]
[[hu:Elektron]]
[[ia:Electron]]
[[id:Elektron]]
[[io:Elektrono]]
[[is:Rafeind]]
[[it:Elettrone]]
[[ja:電子]]
[[ko:전자]]
[[la:Electron]]
[[ln:Eléktron]]
[[lt:Elektronas]]
[[lv:Elektrons]]
[[mk:Електрон]]
[[nds:Elektron]]
[[nl:Elektron]]
[[nn:Elektron]]
[[no:Elektron]]
[[pl:Elektron]]
[[pt:Elétron]]
[[ro:Electron]]
[[ru:Электрон]]
[[scn:Elettroni]]
[[simple:Electron]]
[[sk:Elektrón]]
[[sl:Elektron]]
[[sr:Електрон]]
[[su:Éléktron]]
[[sv:Elektron]]
[[ta:எதிர்மின்னி]]
[[th:อิเล็กตรอน]]
[[tr:Elektron]]
[[vi:Điện tử]]
[[zh:电子]]
[[zh-min-nan:Tiān-chú]]
[[zh-yue:電子]]
