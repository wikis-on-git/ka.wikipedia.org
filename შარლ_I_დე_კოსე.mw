'''შარლ I დე კოსე, [[გრაფი]] დე ბრისაკი''' ([[ფრანგული ენა|ფრანგ.]]: Charles I de Cossé, comte de Brissac) (* [[1505]]; † [[31 დეკემბერი]] [[1563]], [[პარიზი]]) - იყო ფრანგი მხედართმთავარი და დიპლომატი, [[საფრანგეთის მარშალი]].

შარლ დე ბრისაკმა თავი მრავალ ბრძოლაში გამოიჩინა, როგორც მამაცმა მებრძოლმა და ჩინებულმა სარდალმა. [[1542]] წელს იგი ქვეითი ჯარის [[გენერალ-მაიორი]] გახდა, [[1453]] წელს [[პიემონტი|პიემონტის]] წინააღმდეგ ომში სარდლობდა მსუბუქ კავალერიას. [[1544]]-[[1546]] წლებში [[შამპანი|შამპანსა]] და [[ფლანდრია|ფლანდრიაში]] იბრძოდა ინგლისელების და წმინდა რომის იმპერიის ჯარების წინააღმდეგ. [[1547]] წელს არტილერიის გრან-მეტრი გახდა.

საფრანგეთის მეფის [[ანრი II (საფრანგეთი)|ანრი II]] კარზე იგი მალე დაწინაურდა, როგორც ნიჭიერი დიპლომატი და მოქნილი სახელმწიფო მოღვაწე. მის დაწინაურებაში დიდი წვლილი შეიტანა მეფის ფავორიტმა [[დე პუატიე, დიანა|დიანა დე პუატიემ]]. [[1550]] წელს იგი პიემონტის გუბერნატირად დაინიშნა და საფრანგეთის მარშლის წოდება მიენიჭა. [[1559]] წელს [[პიკარდია|პიკარდიის]] გუბერნატორად იქნა დანიშნული, [[1562]] წელს [[პარიზი|პარიზის]] სამხედრო კომენდანტად და [[1563]] წელს [[ნორმანდია|ნორმანდიის]] გუბერნატორად.

იგი გარდაიცვალა [[1563]] წლის [[31 დეკემბერი|31 დეკემბერს]] პარიზში.

შარლ დე ბრისაკის ძმა, [[დე კოსე, არტიუ-არნო|არტიუ-არნო დე კოსე]], გრაფი დე სეკონდინიც საფრანგეთის მარშალი იყო. ერთი ვაჟი, [[დე კოსე, ტიმოლეონ|ტიმოლეონ დე კოსე]], გრაფი დე ბრისაკი [[1569]] წელს დაიღუპა [[პერიგორი|პერიგორში]], მიუკიდანთან ბრძოლაში, მეორე ვაჟი [[დე კოსე, შარლ II|შარლ II დე კოსე]], ჰერცოგი დე ბრისაკი და საფრანგეთის მარშალი იყო. 

მარშალი [[დ’ეპინე, ტიმოლეონ|ტიმოლეონ დ’ეპინე]], მარკიზი დე სენ-ლიუკი მისი შვილიშვილი იყო.
