'''ბააზოვი, გერცელ''' დავითის ძე (* [[28 ოქტომბერი]], [[1904]], [[ცხინვალი]]  ―  † [[1938]]), მწერალი. დაიბადა ებრაელი სასულიერო  წოდების  პირის ოჯახში. სწავლობდა ონის სამოქალაქო სასწავლებელში, შემდეგ თბილისის სათავადაზნაურო გიმნაზიასთან არსებულ ჰუმანიტარულ ტექნიკუმში. 1927 დაამთავრა თბილისის სახელმწიფო უნივერსიტეტის სოციალურ-ეკონომიური ფაკულტეტის იურიდიული განყოფილება. ერთხანს მოსამართლედ მუშაობდა, შემდეგ იყო ჟურნალ "საბჭოთა სამართლის" მდივანი. [[1918]] ქუთაისის გაზეთ "ებრაელის ხმაში" გამოქვეყნდა მისი პირველი ლექსები. [[1921]]-[[1922]] მხატვარ [[ჯაფარიძე, უჩა | უ.ჯაფარიძესთან]] და თეატრმცოდნე [[ჯანელიძე, დიმიტრი | დ. ჯანელიძესთან]] ერთად გამოსცა ლიტერატურული ჟურნალი "ონი" (ინიციატორი იყო "ცისფერყანწელი" პოეტი ჯაფარიძე, გ. ჯაფარიძე). [[1923]] დამკვიდრდა თბილისში. აქაურ ჟურნალ-გაზეთებში იბეჭდებოდა მისი ლექსები, წერილები და თარგმანები. [[1924]]-[[1925]] ბააზოვის ინიციატივით დაარსდა ქართველ ებრაელთა თვითმოქმედი დრამატული დასი "კადიმა".

ბააზოვის  პირველი დრამატული ნაწარმოები იყო ალეგორიულ-სიმბოლური ხასიათის დრამა "დილლეამარი" ([[1928]], ცალკე წიგნად [[1929]]). ერთსულოვანი აღიარება მოუტანა ბააზოვს  ქართველ ებრაელთა ყოფა-ცხოვრების ამსახველმა პოესამ "მუნჯები ალაპარაკდნენ" ([[1931]]; დაიდგა კ. მარჯანიშვილის სახელობის თეატრში [[1931]]-1932, ცალკე წიგნად გამოვიდა [[1937]]).მორალის პრობლემები წარმოაჩინა პოესაში "განურჩევლად პიროვნებისა" (1933). ისტორიულ-რევოლუციური ხასიათისაა პიესა "იცკა რიჟინაშვილი" (1936). დაწერა აგრეთვე პიესები "ხაგაი", "შავი ზღვის პირას" (1938 რეპეტიციიდან მოიხსნა, რადგან მწერალი 1937 რეპრესირებული იყო; რეაბილიტირებულია სიკვდილის შემდეგ), საბავშვო პიესა "ჭინჭარი" (იდგმებოდა თბილისის მოზარდ მაყურებელთა თეატრში) და სხვ. ბააზოვის პროზაული ნაწარმოებებიდან აღსანიშნავია მოთხრობები "შემარიას უკანასკნელი სიტყვა"  და "გელათის ქუჩის დასასრული"  (ორივე 1931), ტრილოგიად ჩაფიქრებული რომანი "ფეთხაინი"  (1934, I ნაწილი რუსულად - [[1936]]) და სხვა.

[[კატეგორია:დაბადებული  1904]] 
[[კატეგორია:გარდაცვლილი  1938]]
