'''აღაიანის ბრძოლა 1625''', ბრძოლა ირანის და [[კახეთის სამეფო|კახეთის სამეფოს]] ლაშქრებს შორის. ადრე გაზაფხულზე [[აბას I|შაჰ-აბას I-მა]] ყარჩიხა-ხანის სარდლობით საქართველოში გამოგზავნა ირანის დიდი ლაშქარი, რომელიც [[აღაიანი|სოფ. აღაიანთან]] დაბანაკდა. ირანელთა მიზანი იყო კახელების გაწყვეტა და ქართლელების ირანში გადასახლება. ყარჩიხა-ხანმა კახეთის თავად-აზნაურთა რჩეული ლაშქარი თავისთან დაიბარა თითქოსდა შაჰის საჩუქრების გადასაცემად. კახელები "საჩუქრებისათვის" კარვებში შეჰყავდათ და თავებს ჰკვეთდნენ. 400-მდე კაცის მოკვლის შემდეგ ყიზილბაშთა მუხანათობა გამომჟღავნდა. კახელებმა ბრძოლით  გაიკაფეს გზა კახეთისაკენ. ქართლ-კახეთი ყიზილბაშთა წინააღმდეგ აჯანყების სამზადისს შეუდგა ([[მარტყოფის ბრძოლა 1625]]).


[[კატეგორია:საქართველოს ბრძოლები]]
