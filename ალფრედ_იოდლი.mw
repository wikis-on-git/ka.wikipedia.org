[[სურათი:AlfJod.jpg|thumb|180px|ალფრედ იოდლი]]
'''იოდლი, ალფრედ''' (''გერმ. Alfred Jodl'') ( * [[10 მაისი]] [[1890]]; [[ვიურცბურგი]], [[გერმანია]]; † [[16 ოქტომბერი]] [[1946]]; [[ნიურნბერგი]], [[გერმანია]] ) - გერმანელი სამხედრო მოღვაწე. [[ვერმახტი|ვერმახტის]] [[გენერალ-პოლკოვნიკი]], [[ვერმახტის უმაღლესი მთავარსარდლობა|ვერმახტის უმაღლესი მთავარსარდლობის]] ''(OKW)'' შტაბის შეფი.



== ბიოგრაფია ==

=== 1914 წლამდე ===

* [[1890]] - ''[[10მაისი]]:'' [[ბავარია|ბავარიელ]] [[პოლკოვნიკი|პოლკოვნიკს]] იოჰანეს იოდლს და თერეზე ბაუმგერტლერს შეეძინას ვაჟი ალფრედი. რაკი მშობლები დაქორწინებულები არ იყვნენ, ამიტომ ალფრედი [[1899]] წლამდე დედის გვარს, ბაუმგერტლერს (''გერმ. Baumgärtler'') ატარებდა. მათი დაქორწინების შემდეგ კი იოდლის გვარი მიიღო.
* [[1903]] წლამდე იოდლი [[მიუნხენი|მიუნხენის]] თერეზიენ-გიმნაზიაში სწავლობდა.
* [[1903]] - [[1910]] - მან სწავლა განაგრძო ბავარიის არმიის კადეტთა სკოლაში მიუნხენში.
* [[1910]] - იოდლი [[აუგსბურგი|აუგსბურგში]] მე-4 ბავარიული საველე საარტილერიო ბატალიონის [[ზემდეგი|ზემდეგად]] დაინიშნა.
* [[1911]] - [[1912]] - იგი განათლებას იმაღლებს მიუნხენში ბავარიის სამხედრო სასწავლებელში.
* [[1912]] - ''[[28 ოქტომბერი]]:'' სამხედრო სასწავლებლის წარმატებით დამთავრების შემდეგ იოდლს [[ლეიტენანტი|ლეიტენანტის]] წოდება მიენიჭა.
* [[1913]] - ''სექტემბერი:'' ალფრედ იოდლი დაქორწინდა [[გრაფი|გრაფინია]] ირმა ფონ ბულიონზე (''გერმ. Irma Gräfin von Bullion'').

=== პირველ მსოფლიო ომში ===

*[[1914]] - [[1916]] - [[პირველი მსოფლიო ომი|პირველ მსოფლიო ომში]] იოდლი საარტილერიო ბატარეის ოფიცრად მსახურობდა დასავლეთ ფრონტზე და ბრძოლებში ორჯერ იქნა დაჭრილი.
*[[1914]] - ბრძოლაში გამოჩენილი მამაცობისთვის იგი დაჯილდოებულ იქნა "[[რკინის ჯვარი|რკინის ჯვრის]]" II ხარისხის ორდენით.
*[[1916]] - მიენიჭა [[ობერლეიტენანტი|ობერლეიტენანტის]] წოდება.
*[[1917]] - გადაყვანილ იქნა აღმოსავლეთ ფრონტზე [[უნგრეთი|უნგრეთის]] არმიის 72-ე საველე საარტილერიო პოლკში ბატარეის უფროსად.
*[[1918]] - იოდლი დაინიშნა დასავლეთ ფრონტის გენერალური შტაბის ოფიცრის თანამდებობაზე.
*[[1918]] - ''[[3 მაისი]]:'' დაჯილდოებულ იქნა "[[რკინის ჯვარი|რკინის ჯვრის]]" I ხარისხის ორდენით.

=== ომთაშორისი პერიოდი ===

*[[1919]] - [[პირველი მსოფლიო ომი|პირველი მსოფლიო ომის]] დამთავრების შემდეგ იოდლმა სამხედრო სამსახური განარძო [[რაიხსვერი|რაიხსვერში]], 21-ე საარტილერიო პოლკში.
*[[1921]] - კვალიფიკაცია აიმაღლა [[მიუნხენი|მიუნხენის]] საოფიცრო სასწავლებელში და დაინიშნა 21-ე საარტილერიო პოლკის ბატარეის მეთაურად.
*[[1923]] - იოდლი ხელმეორედ გაიგზავნა კვალიფიკაციის ასამაღლებელ კურსებზე. ამჯერად [[ბერლინი|ბერლინში]] და მისი დამთავრების შემდეგ [[კაპიტანი|კაპიტნის]] წოდება მიანიჭეს.
*[[1924]] - იოდლი რაიხსვერის სამინისტროში გადაიყვანეს სამუშაოდ და იმავე წლის ოქტომბერში დანიშნულ იქნა მე-7 [[დივიზია|დივიზიის]] შტაბის ოფიცრად მიუნხენში.
*[[1927]] - ''[[1 ოქტომბერი]]:'' იგი დაინიშნა მე-7 [[არტილერია|საარტილერიო]] პოლკის მე-5 ბატარეის მეთაურად.
*[[1928]] - [[1932]] - ტაქტიკასა და სამხედრო ისტორიას ასწავლიდა დივიზიაში.
*[[1932]] - ''[[1 თებერვალი]]:'' მიენიჭა [[მაიორი|მაიორის]] წოდება. ''[[1 ივნისი]]:'' იგი დაინიშნა რაიხსვერის სამინისტროში არმიის საოპერაციო განყოფილების ჯგუფის უფროსად.
*[[1935]] - ''[[20 ივნისი]]:'' იოდლი გადაიყვანეს ქვეყნის შინაგანი დაცვის განყოფილების უფროსად და ''[[1 აგვისტო|1 აგვისტოს]]'' მიენიჭა [[პოლკოვნიკი|პოლკოვნიკის]] წოდება.
*[[1938]] - ''მარტი:'' იგი "[[ვერმახტი|ვერმახტის]] სამმართველო განყოფილების" ''(გერმ. Wehrmachtführungsamt - "[[WFA]]")'' შეფი გახდა. ''[[1 ოქტომბერი|1 ოქტომბერს]]'' მან თანამდებობა თავის მოადგილეს [[ვარლიმონტი, ვალტერ|ვალტერ ვარლიმონტს]] გადააბარა და თვითონ 44-ე დივიზიის არტილერიის მეთაურის თანამდებობდა დაიკავა ქ. [[ლინცი|ლინცში]].
*[[1939]] - ''[[1 აპრილი]]:'' იოდლს [[გენერალ-მაიორი|გენერალ-მაიორის]] წოდება მიენიჭა. ''[[23 აგვისტო]]:'' იგი თავის თანამდებობაზე დაბრუნდა [[ბერლინი|ბერლინში]].

=== მეორე მსოფლიო ომი ===

*[[1939]] - [[1940]] - [[მეორე მსოფლიო ომი|მეორე მსოფლიო ომის]] პირველ პერიოდში იოდლის ხელმძღვანელობის ქვეშ შემუშავდა [[პოლონეთი|პოლონეთის]] წინააღმდეგ ომის მთელი გეგმა. 
*[[1940]] - ''[[19 ივლისი]]:'' იოდლს არტილერიის [[გენერალი|გენერლის]] წოდება მიენიჭა. იმავე წლის ''[[18 დეკემბერი|18 დეკემბრის]]'' Nr. 21 მიმართვის საფუძველზე იოდლმა და "[[WFA]]"-მა დაიწყეს მუშაობა [[სსრკ]]-ს წინააღმდეგ ომის საბრძოლო გეგმის მომზადებაზე. გეგმას ეწოდა "[[ბარბაროსას გეგმა|ოპერაცია ბარბაროსა]]" ''(გერმ.  Unternehmen Barbarossa)''.
*[[1942]] - იოდლი დაინიშნა დასავლეთის ფრონტზე წარმოებული სამედრო ოპერაციების უფროსად და ამით პასუხისმგებელი გახდა ომის მართვაზე [[ნორვეგია|ნორვეგიიდან]] ჩრ. აფრიკამდე.
[[სურათი:KapitReims.gif|thumb|180px|იოდლი ხელს აწერს უსიტყვო კაპიტულაციას]]
*[[1943]] - დააჯილდოეს "[[ნაციონალ-სოციალისტური პარტიის ოქროს პარტიული ნიშანი|NSDAP-ეს ოქროს პარტიული ნიშნით]]".
*[[1944]] - ''[[30 იანვარი]]:'' - მიენიჭა [[გენერალ-პოლკოვნიკი|გენერალ-პოლკოვნიკის]] წოდება. ''[[18 აპრილი]]:'' [[კიონიგსბერგი|კიონიგსბერგში]] გარდაიცვა მისი მეუღლე ირმა. ''[[20 ივლისი|20 ივლისს]]'' ჰიტლერზე მოწყობილი [[1944 წლის 20 ივლისის ტერაქტი|ტერაქტის]] დროს იგი მსუბუქად დაიჭრა.
*[[1945]] - ''[[7 მარტი]]:'' იოდლმა მეორედ იქორწინა. ამჯერად ლუიზე კატარინა ფონ ბენდაზე ''(გერმ. Luise Katharina von Benda)'', თავის ყოფილ პირად მდივანზე. იმავე წლის ''[[7 მაისი|7 მაისს]]'' [[საფრანგეთი|საფრანგეთის]] ქალაქ [[რეიმსი|რეიმსში]] იოდლმა, როგორც სახელმწიფოს მეთაურის [[გროსადმირალი|გროსადმირალ]] [[დიონიცი, კარლ|დიონიცის]] წარმომადგენელმა ხელი მოაწერა გერმანიის ვერმახრის [[უსიტყვო კაპიტულაცია|უსიტყვო კაპიტულაციას]]. ''[[10 მაისი]]:'' დიონიცმა იგი დააჯილდოვა ორდენით - "[[რკინის ჯვარი|რკინის ჯვრის]] რაინდის ჯვარი მუხის ფოთოლით". ''[[13 მაისი]]:'' იოდლმა დაპატიმრებული [[გენერალ-ფელდმარშალი|გენერალ-ფელდმარშალ]] [[კაიტელი, ვილჰელმ|კაიტელის]] თანამდებობა - ვერმახტის უმაღლესი მთავარსარდლის პოსტი დაიკავა. ''[[23 მაისი]]:'' რაიხის მთავრობასთან და ვერმახტის მთავარსადლობასთან ერთად იგი ტყვედ ჩაბარდა ბრიტანელებს ქ. [[ფლენსბურგი|ფლენსბურგში]].

== ტრიბუნალი და აღსასრული ==

[[ნიურნბერგის პროცესი|ნიურნბერგის მთავარ დამნაშავეთა ტრიბუნალმა]] იოდლი ყველა, ოთხივე საბრალდებო პუნქტში დამვაშავედ ცნო და [[1946]] წლის ''[[1 ოქტომბერი|1 ოქტომბერს]]'' სიკვდლით დასჯა ჩამოხრჩობით მიუსაჯა. მისი თხოვნა (ისევე როგორც [[გენერალ-ფელდმარშალი|გენერალ-ფელდმარშალ]] [[კაიტელი, ვილჰელმ|კაიტელის]]) , ჩამოხჩობა სახედრო პირისათვის შესაფერი დასჯით - დახვრეტით შეეცვალათ ტრიბუნალის მიერ უარყოფილ იქნა. განაჩენი სისრულეში იქნა მოყვანილი [[1946]] წლის ''[[16 ოქტომბერი|16 ოქტომბერს]] 2 საათსა და 40 წუთზე'' [[ნიურნბერგი|ნიურნბერგის]] ციხეში.

ალფრედ იოდლის ბოლო სიტყვები იყო: "მოგესალმები ჩემო გერმანიავ!" ''( გერმ. "Ich grüße Dich, mein Deutschland!" )''



== რეაბილიტაცია ==

იოდლის მეორე მეუღლის ლუიზეს დაჟინებული პროტესის შემდგომ [[1953]] წლის ''[[2 მარტი|2 მარტს]]'' მიუნხენის სასამართლომ მიიღო დადგენილება ალფრედ იოდლის [[რეაბილიტაცია|რეაბილიტაციის]] და დამნაშავეთა პირველი ჯგუფიდან ''("მთავარი დამნაშავეები")'' მეორე ჯგუფში ''("დამნაშავეები")'' გადაყვანის შესახებ. მოტივით - იოდლი როგორც სამხედრო პირი თავის მოქმედებებში მხოლოდ ოპერატიული საკითხებით შემოიფარგლებოდა. 

ამერიკულმა მხარემ თავდაპირველად სასამართლოს გადაწყვეტილება კატეგორიულად უარყო მისი  "ნიურნბერგის განაჩენთან" წინააღმდეგობაში მოსვლის მოტივით. თუმცა საბოლოოდ, [[1953]] წლის ''[[3 სექტემბერი|3 სექტემბერს]]'',  ბევრი სასამართლო სხდომის და კულისებს მიღმა მიღწეული ორმხრივი კომპრომისის შემდგომ,  [[ბავარია|ბავარიის]] პოლიტიკური გათავისულების საქმეთა მინიტრმა მიუნხენის სასამართლოს დადგენილება სამართლებრივ აქტად ცნო და ალფრედ იოდლის პოლიტიკური რეაბილიტაცია მოახდინა.



[[კატეგორია: გერმანელები]]
[[კატეგორია:დაბადებული 1890]]
[[კატეგორია:გარდაცვლილი  1946]]
[[კატეგორია:ნიურნბერგის პროცესი]]

[[de:Alfred Jodl]]
[[en:Alfred Jodl]]
[[es:Alfred Jodl]]
[[fi:Alfred Jodl]]
[[fr:Alfred Jodl]]
[[he:אלפרד יודל]]
[[it:Alfred Jodl]]
[[nl:Alfred Jodl]]
[[pl:Alfred Jodl]]
[[sv:Alfred Jodl]]
