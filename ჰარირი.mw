ალ-'''ჰარირი''' აბუ მუჰამედ ალ-კასიმ იბნ ალი (* [[1054]], [[მაშანა]], ბასრის მახლობლად   ―    †        [[1122]], [[ბასრა]]), [[არაბები | არაბი]] მწერალი. ცნობილია აგრეთვე ალ-ბასრის სახელით. ეკუთვნის ლექსების დივანი, ეპისტოლეების (რასაილი) კრებული. განსაკუთრებული  სახელი მოუხვეჭა [[მაკამა | მაკამათმა]] (თაღლითური ნოველების ციკლი). ალ-ჰარირის მაკამები (მაკამათი) მთლიანი ნაწარმოებია, რომელსაც ქმნის 50 ცალკეული მაკამა და აერთიანებს 2 მოქმედი პირი. თითოეული მაკამა ასახავს გმირის ცხოვრების სხვადასხვა ეპიზოდს, რომლის მოქმედების ადგილია იმდროინდელი აღმოსავლეთის სხვადასხვა ცენტრი. მ. შ. ერთ-ერთია [[თბილისი]] (33-ე "თბილისური მაკამა"). მაკამათი დაწერილია გარითმული პროზით ([[საჯი]]), შიგ ჩართულია ლექსები, უამრავი ფიგურა, ლიტერატურული ქარაგმა, ციტატები და სხვა. "ბარკაიდულ მაკამაში" აკადემიკოსი [[წერეთელი, გიორგი ვასილის ძე | გ. წერეთელმა]] მიაკვლია ლექსს, რომელიც დაწერილია არაბული პოეზიისათვის უჩვეულო საზომით და ქართული [[ჩახრუხაული | ჩახრუხაულის]] იდენტურია. ალ-ჰარირის მაკამები მიაჩნდათ "[[არაბული ენა | არაბული ენის]] უმთავრეს საუნჯედ [[ყურანი | ყურანის]] შემდეგ". მის დახვეწილ მაკამებს არაბები შედევრად თვლიან ამ ჟანრში, რომელმაც XIX საუკუნამდე იარსება და თანამედროვე არაბული [[ნოველა | ნოველის]] ერთ-ერთ საფუძვლად იქცა.

[[კატეგორია:არაბები]]
