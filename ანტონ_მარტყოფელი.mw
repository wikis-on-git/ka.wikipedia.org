'''ანტონ მარტყოფელი''', [[მარტყოფი|მარტყოფის]] მონასტრის დამაარსებელი, ერთი [[ასურელი მამები|ასურელი მამათაგანი]].
[[სურათი:Anton.jpg|thumb|წმ.ანტონ მარტყოფელის საფლავი (მარტყოფი)]]
[[საქართველო|საქართველოში]] მოვიდა ქ. ედესიდან VI საუკუნის შუა წლებში. განმარტოებით ცხოვრების გამო უწოდეს "მარტომყოფელი". ფიქრობდნენ, რომ მისი სახელისაგან წარმოდგა სოფ. [[მარტყოფი|მარტყოფის]] სახელწოდება. ანტონ მარტყოფელმა საქართველოში სამისიონერო მოგზაურობის დროს მრავალი წარმართი გააქრისტიანა. მას ძველთაგანვე მიაწერდნენ ქ. ედესიდან ხელთუქმნელი საუფლო ხატის ჩამოტანას და ამას განსაკუთრებულ ეროვნულ დამსახურებად უთვლიდნენ. ეს ლეგენდა ფართოდ გამოიყენა კათოლიკოსმა [[არსენ ბულმაისიმისძე|არსენ ბულმაისიმისძემ]] თავის პატრიოტულ [[ჰიმნოგრაფია|ჰიმნოგრაფიაში]]. ცნობები ანტონ მარტყოფელის შესახებ ჩართულია სხვა ასურელ მამათა ცხოვრებაში. ცალკე თხზულება მის შესახებ (გადაკეთებული XII-XIII სს.) ჩართულია [[ქართლის ცხოვრება|"ქართლის ცხოვრების"]] ანასეულ ნუსხაში (XV ს.).

[[კატეგორია:ასურელი მამები]]
