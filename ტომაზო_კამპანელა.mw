'''კამპანელა, ტომაზო''' (* [[5 სექტემბერი]], [[1568]], [[სტილო]], [[იტალია]] ―   † [[21 მაისი]], [[1639]], [[პარიზი]]), იტალიელი ფილოსოფოსი, პოეტი და პოლიტიკური მოღვაწე.

1599 წელს დააპატიმრეს, 27 წელი გაატარა ციხეში, სადაც დაწერა თხზულებები: "გალილეის დაცვა", "მზის ქალაქი" და სხვა. სიცოცხლის ბოლო წლებში კამპანელა [[პარიზი|პარიზის]] დომინიკანელთა მონასტერში იყო.

ფილოსოფიური შეხედულებებით კამპანელა [[აღორძინება|აღორძინების]] ეპოქის [[ნატურფილოსოფია|ნატურფილოსოფიის]] უკანასკნელი დიდი წარმომადგენელი იყო, გამოდიოდა [[სქოლასტიკა|სქოლასტიკის]] წინააღმდეგ, იცავდა [[გალილეი, გალილეო|გალილეის]] მოძღვრებას, ფილოსოფიისა და მეცნიერების ამოცანად მიიჩნევდა ბუნებაზე ადამიანის გაბატონებას, მაგრამ სქოლასტიკური ლიტერატურის გავლენის გამო ვერ შეძლო შეეფასებინა [[კოპერნიკი, ნიკოლო|კოპერნიკის]] [[ჰელიოცენტრული სისტემა]]. ემხრობოდა [[პანთეიზმი|პანთეისტურ]] [[მატერიალიზმი|მატერიალიზმს]].

წიგნში "მზის ქალაქი" (1602, გამოქვეყნდა 1623) კამპანელა აღწერს იდეალურ ქალაქს, სადაც გონიერი და სრულყოფილი საზოგადოებრივი წყობილებაა. ყველა მოქალაქე ჩაბმულია წარმოებაში, უზრუნველყოფილია პროდუქციის განაწილება მოთხოვნილების მიხედვით. აქ არ არის არც კერძო საკუთრება და არც ოჯახი. წარმოებასთან და შრომასთან სწავლების საფუძველზე ხორციელდება თაობათა აღზრდა. ამ საზოგადოების მმართველი, არჩეული ხალხის მიერ, უნდა ეუფლებოდეს თავისი დროის ცოდნას. ამასთან, აუცილებელია იცნობდეს პრაქტიკული მოღვაწეობის ყველა სახეს. საზოგადოებრივი ცხოვრების სხვადასხვა სფეროს განაგებენ მმართველის თანაშემწეები, რომელთაც ასევე ხალხი ირჩევს.

[[კატეგორია:დომინიკელები (ორდენი)]]
[[კატეგორია:იტალიელი ფილოსოფოსები]]
[[კატეგორია:დაბადებული  1568]]
[[კატეგორია:გარდაცვლილი 1639]]


[[de:Tommaso Campanella]]
[[en:Tommaso Campanella]]
[[es:Tommaso Campanella]]
[[fr:Tommaso Campanella]]
[[it:Tommaso Campanella]]
[[hu:Tommaso Campanella]]
[[ja:トマソ・カンパネッラ]]
[[pt:Tommaso Campanella]]
[[ro:Tommaso Campanella]]
[[ru:Кампанелла, Томмазо]]
[[sk:Tommaso Campanella]]
[[fi:Tommaso Campanella]]
[[sv:Tommaso Campanella]]
