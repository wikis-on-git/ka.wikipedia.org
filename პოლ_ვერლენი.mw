[[Image:Paul Verlaine.jpg|thumb|right|250px|ვერლენი კაფეში.]]
'''პოლ მარი ვერლენი''' (Paul Marie Verlaine) (*[[30 მარტი]], [[1844]] – [[8 იანვარი]], [[1896]]) -- თავისი დროის ერთ-ერთი უდიდესი და ყველაზე პოპულარული ფრანგი პოეტი.

დაიბადა მეცში, საშუალო განათლება პარიზის ლიცეუმში მიიღო, შემდეგ კი სახელმწიფო სამსახურში იწყებს მუშაობას. ლექსების წერას ადრეული ასაკიდან იწყებს და თავიდანვე პარნასული მოძრაობისა და მისი ლიდერის შარლ ლეკონტ დე ლილის გავლენის ქვეშ ექცევა.

ვერლენის პირველმა გამოქვეყნებულმა ლექსების კოლექციამ "Poèmes saturniens" (1867), თუმცა სენ-ბუვის მიერ მკაცრად გაკრიტიკებულ იქნა, მას მაშინვე დაუმკვიდრა ნიჭიერი და ორიგინალური სტილის პოეტის სახელი. მის ადრეულ ნაშრომებში ვერლენის პირადი ცხოვრება ისახება, რაც მისი მატილდა მოტის სიყვარულით იყო გამოწვეული და რომელზეც მან მოგვიანებით იქორწინა. 1872 წელს ის მატილდაში ინტერესს ჰკარგავს და ცოლსა და ვაჟს ახალ საყვარელზე, პოეტ [[რემბო, ართურ|ართურ რემბოზე]] ცვლის. ვერლენი ბევრს სვამდა და ერთხელ ალკოჰოლის გავლენის ქვეშ ეჭვიანობის მიზეზით რემბოს ტყვიას ახლის, თუმცა საბედნიეროდ ვერ ჰკლავს. ამ ინციდენტის შედეგად ის დააპატიმრეს და მონსის ციხეში ჩასვეს. აქ ის რელიგიურ მოქცევას განიცდის, რაც თავის მხრივ კვლავ მის ნამუშევრებში ისახება. ამ პერიოდის პოეტური გამოვლინება იყო კრებული "Romances sans paroles". ციხიდან გამოსვლის შემდეგ ვერლენი ინგლისში მგზავრობს, სადაც ის რამდენიმე წელი მასწავლებლობს და მუშაობს მის შემდგომ წარმატებულ პოემათა კრებულზე "Sagesse". 1877 წელს ის საფრანგეთში ბრუნდება და რეთელის სკოლაში ინგლისურის სწავლების პერიოდში ერთ-ერთი საკუთარი მოსწავლეთაგანი, ლუსიენ ლეტინუა, უყვარდება, რომელიც მის შემდგომ პოემათა აღმაფრენა ხდება. ყმაწვილის ტიფით გარდაცვალების გამო ვერლენს მწვავე დეპრესია უნვითარდება.

ვერლენი ბოლო წლებს ალკოჰოლიზმსა და სიღარიბეში ატარებს. თუმცა მის სიცოცხლეშივე ვერლენის შემოქმედება საყოველთაოდ აღიარებული იყო, როგორც უახლესი სიტყვა პოეზიაში. შესაძლოა ვერლენის ყველაზე ცნობილი პოემა იყოს "შემოდგომის სიმღერა" (Chanson d'automne), [[მმო|მეორე მსოფლიო ომში]] მოკავშირეთა მიერ ამ პოემის კოდურ გზავნილებში გამოყენების წყალობით. ვერლენის პოეზია ასევე პოპულარული იყო მუსიკოსებში, როგორიცაა გაბრიელ ფორე, რომელმაც მის რამდენიმე ლექსზე მუსიკა შექმნა, მათ შორის "La bonne chanson", და კლოდ დებუსი, რომელმაც საკუთარ მუსიკაში ვერლენის მთელი Fêtes galant კოლექცია გამოიყენა.

ვერლენი გარდაიცვალა 1896 წელს, დაკრძალულია ბატინოლის სასაფლაოზე პარიზში.

{{ბიოგრაფია}}
[[კატეგორია:ფრანგი მწერლები]]
[[კატეგორია:სიმბოლისტი მწერლები]]
[[კატეგორია:ფრანგები]]

[[cs:Paul Verlaine]]
[[cy:Paul Verlaine]]
[[de:Paul Verlaine]]
[[en:Paul Verlaine]]
[[es:Paul Verlaine]]
[[eo:Paul Verlaine]]
[[fr:Paul Verlaine]]
[[io:Paul Verlaine]]
[[it:Paul Verlaine]]
[[he:פול ורלן]]
[[nl:Paul Verlaine]]
[[ja:ポール・ヴェルレーヌ]]
[[pl:Paul Verlaine]]
[[ro:Paul Verlaine]]
[[ru:Верлен, Поль]]
[[sk:Paul Verlaine]]
[[sr:Пол Верлен]]
[[fi:Paul Verlaine]]
[[sv:Paul Verlaine]]
