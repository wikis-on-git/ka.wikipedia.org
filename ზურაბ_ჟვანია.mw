[[სურათი:Zurab Zhvania.jpg|thumb|275px|ზურაბ ჟვანია]]
'''ზურაბ ჟვანია''' (*  [[9 დეკემბერი]],  [[1963]], [[თბილისი]] ―   †  [[3 თებერვალი]], [[2005]], იქვე), [[ქართველები|ქართველი]] პოლიტიკოსი.


[[1985]] წელს უნივერსიტეტის დამთავრების შემდეგ ახალგაზრდების ჯგუფთან ერთად, ცნობილი მეცნიერების მხარდაჭერით ჩამოაყალიბა ეკოლოგიური ასოციაცია, რომლის ბაზაზეც შეიქმნა „საქართველოს მწვანეები“ (1988 წელი),  „საქართველოს მწვანეთა“ ხელმძღვანელად აირჩიეს ზურაბ ჟვანია.

[[1992]] წელს გახდა  ევროპელ ,,მწვანეთა” პირველი თანათავმჯდომარე აღმოსავლეთ ევროპის ქვეყნებიდან.

[[1993]] წელს  აირჩიეს საქართველოს მოქალაქეთა კავშირის გენერალურ მდივნად და საქარველოს პარლამენტის თავმჯდომარედ - 1995  და 1999 წელს.

ზურაბ ჟვანიას თავმჯდომარეობის პერიოდში საქართველოს პარლამენტმა პოსტ-საბჭოურ სივრცეში პირველმა შექმნა სრულიად ახალი საკანონმდებლო სისტემა, დაფუძნებული დემოკრატიის, ადამიანის უფლებათა დაცვის და საბაზრო ეკონომიკის პრინციპებზე, რამაც მნიშვნელოვნად შეუწყო ხელი საქართველოს ინტეგრაციას საერთაშორისო საზოგადოებაში.

მას უდიდესი წვლილი მიუძღვის ჩვენს ქვეყანაში დამოუკიდებელი, ძლიერი და გავლენიანი სამოქალაქო საზოგადოების, თავისუფალი მას-მედიის ჩამოყალიბებაში.

აღმასრულებელ ხელისუფლებაში გამეფებული კორუფციისა და სიტყვის თავისუფლების წინააღმდეგ ხელისუფლების მიერ განხორციელებული თავდასხმების გამო [[2001]] წლის ოქტომბერში გადადგა პარლამენტის თავმჯდომარის პოსტიდან.

[[2002]] წლის ივლისში ზურაბ ჟვანიამ თანამოაზრეებთან ერთად ჩამოაყალიბა პარტია „გაერთიანებული დემოკრატები“.

[[2003]] წლის ნოემბრის ცნობილი მოვლენების შემდეგ, პარლამენტის მიერ დამტკიცდა საქართველოს სახელმწიფო მინისტრის, ხოლო [[2004]] წლის 17 თებერვალს პრემიერ-მინისტრის პოსტზე.


ზურაბ ჟვანია დაიღუპა [[2005]] წლის 3 თებერვალს. დაკრძალულია მწერალთა და საზოგადო მოღვაწეთა [[ პანთეონი (დიდუბე)|დიდუბის პანთეონში]].


[[კატეგორია:ქართველები]]
[[კატეგორია:დაბადებული  1963]]
[[კატეგორია:გარდაცვლილი 2005]]
[[კატეგორია:ქართველი პოლიტიკური მოღვაწეები]]

[[cv:Жвания Зураб Виссарионович]]
[[de:Surab Schwania]]
[[en:Zurab Zhvania]]
[[eo:Zurab ĴVANIA]]
[[es:Zurab Zhvania]]
[[et:Zurab Žvania]]
[[fr:Zourab Jvania]]
[[id:Zurab Zhvania]]
[[nl:Zoerab Zhvania]]
[[pl:Zurab Żwania]]
[[pt:Zurab Zhvania]]
[[ru:Жвания, Зураб Виссарионович]]
[[sv:Zurab Zjvania]]
[[zh:祖拉布·日瓦尼亚]]
