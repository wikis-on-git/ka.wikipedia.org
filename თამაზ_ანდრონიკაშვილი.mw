'''თამაზ პაატას ძე ანდრონიკაშვილი''' ( † დაახლოებით [[1759]]), [[კახეთის სამეფო|კახეთის]] სამეფოს პოლიტიკური და სამხედრო მოღვაწე XVIII საუკუნის შუა წლებში, [[ქიზიყი|ქიზიყის]] [[მოურავი]], [[ერეკლე II|ერეკლე II-ის]] მამიდაშვილი.

[[1746]]  ანდრონიკაშვილმა სასტიკად დაამარცხა ქიზიყში შეჭრილ [[დაღესტნელები|დაღესტნელთ]]ა 15 ათასიანი ლაშქარი. ამ გამარჯვების გამო ნადირ-შაჰმა ირანში მიიწვია და დააჯილდოვა. [[1747]] ანდრონიკაშვილი საქართველოში დაბრუნდა. [[1747]]-[[1749]] თავი გამოიჩინა [[აბდულა-ბეგი|აბდულა-ბეგის]] წინააღმდეგ ბრძოლაში. [[1752]] ანდრონიკაშვილს დაევალა შინაპატიმრობაში ჰყოლოდა ერეკლე II-ის პოლიტიკური მოწინააღმდეგე [[პაატა ბატონიშვილი]], რომელიც მალე "გაექცა" მეთვალყურეებს. როგორც ჩანს, ანდრონიკაშვილს ბატონიშვილის ხელისშეწყობა დასდეს ბრალად და ერეკლე II-ის ბრძანებით [[1754]] აპრილში დააპატიმრეს, ქიზიყის მოურავად კი [[ამილახვარი, იასე|იასე ამილახვარი]] დანიშნეს. მალე ანდრონიკაშვილს ძველი პატივი დაუბრუნეს. [[1859]] ერეკლე II-მ კვლავ შერისხა იგი და ქიზიყის მოურავობა [[ანდრონიკაშვილი, პაპუნა|პაპუნა ანდრონიკაშვილს]] გადასცა.


[[კატეგორია:ქართველები]]
[[კატეგორია:ქართველი პოლიტიკური მოღვაწეები]]
[[კატეგორია:ქართველი სამხედრო მოღვაწეები]]
[[კატეგორია:გარდაცვლილი  1759]]
