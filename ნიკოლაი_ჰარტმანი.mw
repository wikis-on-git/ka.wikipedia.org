'''ჰარტმანი, ნიკოლაი''' (* [[20 თებერვალი]], [[1882]], [[რიგა]] ―    †         [[ 9 ოქტომბერი]], [[1950]],[[ გეტინგენი]]), [[გერმანელები | გერმანელი]] ფილოსოფოსი, კრიტიკული ონტოლოგიის ფუძემდებელი. [[1920]]-[[1945]] [[მარბურგი | მარბურგის]], [[კელნი | კელნის]], [[ბერლინი | ბერლინისა]] და [[გეტინგენი | გეტინგენის]] უნივერსიტეტების [[პროფესორი | პროფესორია]]. ჰარტმანი ჯერ [[ნატორპი, პაულ | პ. ნატორპის]] მოწაფე იყო და მარბურგის სკოლის [[ნეოკანტიანელობა | ნეოკანტიანელია]] პოზიციებს იცავდა ("არსის პლატონისეულ ლოგიკა", [[1909]], "მათემატიკის ფილოსოფიური საფუძვლები პროკლესთან", [[1909]]), შემდეგ კი [[ჰუსერლი, ედმუნდ | ე. ჰუსერლის]] გავლენით დაიწყო გნოსეოლოგიის საზღვრების გადალახვა და "თვით საგნებისაკენ" სვლა. ჰარტმანი მოითხოვს კვლევის დამყარებას მეტაფიზიკის მინიმუმზე, იდეალიზმისა და რეალიზმზე მაღლა დგომისა და თვალსაზრისამდელ პოზიციებზე, გვთავაზობს ობიექტური იდეალიზმის, როგორც ღია სისტემის, საკუთარ გაგებას ("შემეცნების მეტაფიზიკის ძირითადი ნიშნები", [[1921]]), რომელიც შემდგომში განახორციელა დიდ ფაქტობრის მასალასა და ტრადიციის ათვისებაზე ("გერმანული იდეალიზმის ფილოსოფია", ტ. 1, [[1923]], ტ. 2, [[1929]]) დამყარებით. ეს სისტემა წარმოადგინა შრომებში: "გონითი არსის პრობლემა" (1933), "ონტოლოგიის დაფუძნებისათვის" ([[1935]]), "შესაძლებლობა და სინამდვილე" ([[1938]]), "რეალური სამყაროს აგებულება" ([[1940]]), "ბუნების ფილოსოფია" ([[1950]]); აღსანიშნავია აგრეთვე "ეთიკა", რომელიც [[შელერი, მაქს | მ. შელერის]] გავლენითაა დაწერილი ([[1926]]) და უკანასკნელი შრომა "ესთეტიკა" ([[1953]]). ჰარტმანმა დაწვრილებით დაამუშავა კატეგორიების პრობლემა, განასხვავა მათი სფეროები და ფენები, დაინახა დიალექტიკის საჭიროება, მაგრამ ვერ განასხვავა ერთმანეთისაგან [[ტელეოლოგია]] და განვითარების თეორია და ორივე უარყო, აღიარა მხოლოდ "ჰორიზონტალური" და არა "ვერტიკალური" დიალექტიკა, ამიტომ სისტემის ერთიანობა ვერ დააფუძნა. ჰარტმანის გავლენა განიცადეს გ. იაკობიმ, გ. მარტინმა, ჰ. ვაინმა, მ. ლანდმანმა და სხვ. ჰარტმანის ხელმძღვანელობით [[1922]] მარბურგში სადოქტორო დისერტაცია დაიცვა [[გოგიბერიძე, მოსე | მ. გოგიბერიძემ]].


[[კატეგორია:გერმანელები]]
