[[სურათი:Tel Aviv coatofarms.jpg|thumb|left|თელ-ავივის გერბი]]
[[სურათი:Tel aviv.jpg|thumb|350px|right|თელ-ავივი ღამით]]
'''თელ-ავივი''' ([[ებრაული ენა |''ებრ.'']]  תל-אביב, პირდაპირი მნიშვნელობით: "თელ"- ბორცვი, "ავივ"- გაზაფხული) - ქალაქი ისრაელის ხმელთაშუაზღვისპირეთის ცენტრში, ზღვის დონიდან 30 მეტრის სიმაღლეზე. მოსახლეობა: 365,000. თელ-ავივი ამასთანავე წარმოადგენს ქვეყნის ზემოთაღნიშნულ მხარეში გეოგრაფიულად ერთმანეთზე მიბჯენილი ქალაქების გულს. თელ-ავივთან ერთად, ამ ქალაქთა კრებითი სახელია გუშ-დან (גוש-דן). გუშ-დანის ზოგიერთი ქალაქის  (მაგ. ბათ-იამის, გივათაიმის, რამათ-განის, ხულონის) მცხოვრებთა რიცხვი აღემატება 100,000-ს. ამ ქალაქების მკვიდრთა მნიშვნელოვანი ნაწილი თელ-ავივში ღებულობს უმაღლეს თუ პროფესიულ განათლებას და იქვე მუშაობს.

==წარმოშობის ისტორია==
თელ-ავივი დაარსდა [[1909]] წელს, როგორც არაბული საპორტო ქალაქ იაფოს ებრაული კვარტალი. იმავე წელს გაიხსნა იქ პირველი ებრაული გიმნაზია. ადგილობრივ მოსახლეობას ძლიერ ავიწროებდნენ ქვეყნის იმდროინდელი მფლობელები - ოსმალო-თურქები, რომლებმაც 1917 წელს სულაც განდევნენ ქალაქიდან ებრაელები. საბედნიეროდ, იმავე წელს, ოსმალეთის იმპერიის პირველ მსოფლიო ომში დამარცხების შედეგად, მთელი ისრაელის ქვეყანა (ე.წ. პალესტინა) ბრიტანეთის იმპერიის მანდატორული მფარველობის ქვეშ მოექცა. ებრაული კვარტალი აღსდგა, ხოლო 1921 წელს, არაბთა აჯანყების გამო, იაფოს ოფიციალურად გამოეყო. 1929, 1936-1939 წლებშიც იაფოელი არაბები სისტემატურად ესხმოდნენ თავს მეზობელ ებრაულ ქალაქს. 1936 წელს გაიხსნა თელ-ავივის ებრაული პორტი. 1948 წელს, ბრიტანეთის მანდატის დასრულებისთანავე, თელ-ავივში გამოცხადდა ისრაელის დამოუკიდებლობა და ქალაქი ახალგაზრდა სახელმწიფოს დედაქალაქად იქცა (1949 წლამდე). თელ-ავივმა უმალ განიცადა დამოუკიდებლობის ომის ქარცეცხლი: მას ხმელეთიდან იაფოსა და მეზობელი სოფლების შეიარაღებული არაბები შემოესივნენ, ხოლო ჰაერიდან იმავე დროს ქვეყანაში შემოჭრილი არაბულ სახელმწიფოთა ავიაცია დაესხა თავს რამდენჯერმე. ომში ისრაელის გამარჯვების შემდეგ თელ-ავივმა განაგრძო იმ სწრაფი ტემპით ზრდა-განვითარება, რომელიც მას ბრიტანეთის ბატონობის ქვეშაც ახასიათებდა - ის ებრაული სახელმწიფოს ეკონომიკურ და კულტურულ ცენტრად იქცა.  გაფართოების შედეგად, 1950 წელს თელ-ავივმა იაფოც შემოიერთა, რომლის არაბული მოსახლეობის უმრავლესობა 1948 წლის ომში დამარცხების გამო ლტოლვილად იქცა.

==ინტერნეტ რესურსები==
*[http://www.tel-aviv.gov.il/english/index.htm თელ-ავივის ოფიციალური ვებ-გვერდი (ინგ.)]    [http://www.tel-aviv.gov.il/ (ებრაულად)]
*[http://www.telavivguide.net თელ-ავივის სამგზავრო სახელმძღვანელო (ინგ.)]
*[http://www.telaviv4fun.com გართობა თელ-ავივში (ინგ.)]
*[http://194.90.126.5/iview/viewer.htm  ქალაქის ინტერაქტიული რუქა (ებრ.)]
*[http://www.tau.ac.il/ თელ-ავივის უნივერსიტეტი]

[[კატეგორია:ისრაელი]]
[[კატეგორია:ახლო-აღმოსავლეთის დედაქალაქები]]

[[cs:Tel Aviv]]
[[da:Tel Aviv]]
[[de:Tel Aviv-Jaffa]]
[[en:Tel Aviv]]
[[eo:Tel-Avivo]]
[[es:Tel Aviv]]
[[fa:تل‌آویو]]
[[fi:Tel Aviv]]
[[fr:Tel-Aviv]]
[[he:תל אביב-יפו]]
[[id:Tel Aviv]]
[[it:Tel Aviv]]
[[ja:テルアビブ]]
[[nl:Tel Aviv]]
[[no:Tel Aviv]]
[[pl:Tel Awiw-Jaffa]]
[[pt:Tel Aviv-Yafo]]
[[ro:Tel Aviv]]
[[ru:Тель-Авив]]
[[scn:Tel Aviv]]
[[simple:Tel-Aviv]]
[[sk:Tel Aviv]]
[[sv:Tel Aviv]]
[[tl:Tel Aviv-Yafo]]
[[yi:תל אביב]]
[[zh:特拉维夫]]
