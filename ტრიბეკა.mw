[[image:UnderTheUmbrella.jpg|thumb|right|250px|სიტიგრუპის გლობალური კორპორაციული და საინვესტიციო ბანკის შტაბ-ბინა ტრიბეკაში.]]
'''ტრიბეკა''' (TriBeCa - Triangle Below Canal Street - სამკუთხედი კანალის ქუჩის ქვემოთ) -- უბანი ქვემო [[მანჰეტენი|მანჰეტენზე]], [[ნიუ-იორკი]]. იწყება კანალის ქუჩიდან და გრძელდება სამხრეთით პარკ-პლეისამდე, ხოლო მდ. [[ჰუდზონი (მდინარე)|ჰუდზონიდან]] აღმოსავლეთით [[ბროდვეი (ნიუ-იორკი)|ბროდვეიმდე]].

თავდაპირველად განვითარდა როგორც ინდუსტრიული უბანი, ძირითადად სასაწყობე შენობებით, ბოლო ათწლეულში კი მნიშვნელოვანი გადახალისება განიცადა. მრავალი საწყობი საცხოვრებელ ლოფტად გადაკეთდა, უბანში გაჩენილმა ახალმა სავაჭრო და შემოქმედებითმა დაწესებულებებმა კი მას რადიკალურად შეუცვალა იერი. უბნის მცხოვრებლებს ეს არემარე მოსწონთ შერეული ზონირებით მიღებული სიმშვიდისა და ჰარმონიულობის გამო, რასაც მრავალრიცხოვან კაფეთა და რესტორანთა ცოცხალი ატმოსფერო ერწყმის.

ტრიბეკა ამჟამად მოდური საცხოვრებელი უბანია, სადაც ძირითადად შეძლებული ნიუ-იორკელები ცხოვრობენ. ქუჩების უმრავლესობა ბუტიკებითა და ძვირფასი რესტორნებით (მათ შორის: ნობუ, შანტრელი და ბული) არის ჩამწკრივებული. ტრიბეკა ყოველწლიურად მასპინძლობს [[ტრიბეკას კინოფესტივალი|ტრიბეკას კინოფესტივალს]]. აქ ხშირად იღებენ კინოფილმებს, მათ შორის იყო 1984 წლის ჰიტი Ghostbusters, რომელიც ამ უბნის სახანძროში გადაიღეს.

ტრიბეკაში მრავალი ცნობილი პიროვნება ცხოვრობს, მათ შორის [[კერი, მერაია|მერაია კერი]], [[კეიტელი, ჰარვი|ჰარვი კეიტელი]], [[განდოლფინი, ჯეიმს|ჯეიმს განდოლფინი]], [[იმპერიოლი, მაიკლ|მაიკლ იმპერიოლი]] და [[დენირო, რობერტ|რობერტ დენირო]] (რომელიც ტრიბეკას კინოფესტივალის ერთ-ერთი დამფუძნეველი იყო 2002 წელს). [[კენედი, ჯონ (უმცროსი)|ჯონ კენედი უმცროსიც]] აქ ცხოვრობდა.

2001 წლის [[11 სექტემბრის ტერაქტი|11 სექტემბრის ტერაქტის]] შემდეგ ტრიბეკამ მწვავე ფინანსური კრიზისი განიცადა. მიუხედავად ამისა, სამთავრობო გრანტების წყალობით უბანმა სული მალე მოითქვა. 2000-იანი წლების უძრავი ქონების ბუმის პერიოდში ტრიბეკას ბინების ფასებმა მანჰეტენის ყველა სხვა უბანს გაუსწრო. 2006 წელს ჟურნალი [[ფორბსი (ჟურნალი)|ფორბსი]] საფოსტო კოდ 10013-ს ტრიბეკაში [[აშშ]]-ის მე-12 ყველაზე ძვირ უბნად ასახელებს.

==რესურსები ინტერნეტში==
*[http://manhattan.about.com/od/artsandculture/a/tribecafilm2006.htm/ ტრიბეკას კინოფესტივალი]
*[http://manhattan.about.com/od/neighborhoodguide/ss/tribecawalk.htm/ ტრიბეკას საცალფეხო ტური]

[[კატეგორია:მანჰეტენის უბნები]]
[[კატეგორია:ნიუ-იორკი]]
[[de:TriBeCa]]
[[en:TriBeCa]]
[[es:TriBeCa]]
[[fr:Tribeca]]
[[it:TriBeCa]]
[[sv:TriBeCa]]
