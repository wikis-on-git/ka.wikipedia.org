[[სურათი:Harte,Bret.jpg|thumb|right|ჰარტი, ფრენსის ბრეტ]]
'''ფრენსის ბრეტ ჰარტი''' (''ბრეტ ჰარტი'') (* [[25 აგვისტო]], [[1836]], [[ალბანი]] ― † [[5 მაისი]], [[1902]], [[ლონდონი]]), [[ამერიკელები|ამერიკელი]] მწერალი. სახელი მოუხვეჭა "კალიფორნიულმა მოთხრობებმა" ([[1856]]-[[1871]]). ამერიკული ლიტერატურის ისტორიაში უმთავრესად შევიდა როგორც [[ნოველა|ნოველისტი]]. მისი თემატურად მრავალფეროვანი ნოველებისათვის დამახასიათებელია რომანტიკული ეფექტები, ავანტიურული თხრობა, [[სენტიმენტალიზმი]], [[რეალიზმი|რეალისტური]] ხედვა. თუმცა იგი არ ესწრაფვის ფართო სოციალურ განზოგადებას, მაინც აშკარად ჩანს ბურჟუაზიული მორალის მიუღებლობა, ჰუმანური მორალის დამკვიდრების ცდა ("ღრიალი ბანაკის იღბალი", [[1870]]; "როგორ მოვიდა სანტა კლაუსი სიმფსონის ბარში", [[1872]] და სხვ.). დიდი წარმატება ხვდა წილად მისი მოთხრობების კრებულს "არგონავტების თქმულებები" ([[1875]]). ჰარტს ეკუთვნის აგრეთვე რომანები "გაბრიელ კონროი" ([[1876]]), "კლარენსი" ([[1895]]), ნარკვევები, პაროდიები და სხვა.

{{ბიოგრაფია}}
[[კატეგორია:ამერიკელები]]
[[კატეგორია:დაბადებული 1836]]
[[კატეგორია:გარდაცვლილი 1902]]

[[de:Bret Harte]]
[[en:Bret Harte]]
[[pt:Bret Harte]]
[[ru:Гарт, Фрэнсис Брет]]
