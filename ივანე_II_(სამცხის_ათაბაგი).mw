'''ივანე II''' ''ჯაყელი''. [[სამცხე | სამცხის]] გამგებელი, [[ათაბაგი]] [[1391]]-[[1444]] ([[ვახუშტი  ბატონიშვილი | ვახუშტის]] მიხედვით), [[ბექა II | ბექა II-ის]] ძე. თავდაპირველად საქართველოს მეფე [[გიორგი VII, ბაგრატ V-ის ძე | გიორგი VII-თან]] ერთად იბრძოდა [[თემურლენგი | თემურლენგის]] წინააღმდეგ. დაახლოებით [[1400]]-[[1401]] განუდგა გიორგი VII-ს და დამპყობელს დამორჩილდა. ცდილობდა სამცხისათვის მოეპოვებინა საეკლესიო დამოუკიდებლობა, მაგრამ წინ აღუდგა [[მცხეთა | მცხეთის]] საპატრიარქო და [[მესხეთი | მესხეთის]] საეპისკოპოსოთა დიდი ნაწილი. ივანე II-ის მისწრაფებას დამოუკიდებლობისაკენ ბოლო მოეღო [[ალექსანდრე I, დიდი | ალექსანდრე I დიდის]] მტკიცე პოლიტიკამ. [[1414]] მეფესთან ბრძოლაში ([[ასპინძა | ასპინძასთან]], [[კოხტასთავი | კოხტასთავს]]) დამარცხდა და ტყვედ ჩავარდა. ალექსანდრე I-მა ერთგულების ფიცი დაადებინა და ათაბაგობა დაუბრუნა.
