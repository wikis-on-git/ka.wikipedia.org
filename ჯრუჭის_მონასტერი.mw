'''ჯრუჭის მონასტერი''', XI საუკუნის ქართული [[ხუროთმოძღვრება|ხუროთმოძღვრების]] ძეგლი, სამონასტრო კომპლექსი. მდებარეობს [[საჩხერის რაიონი|საჩხერის რაიონში]], [[ყვირილა|მდ. ყვირილის]] მარჯვენა შენაკადის - [[ჯრუჭულა (მდინარე)|ჯრუჭულას]] სათავეში. სამონასტრო კომპლექსში შედის XI საუკუნის გუმბათოვანი ეკლესია (გადაკეთებულია XIX საუკუნეში), რომლის კედლებზე ლაპიდარული წარწერებია. მომდევნო ხანებში მონასტერი მოიშალა. განახლდა XVI-XVII საუკუნეებში. XVII საუკუნის დასასრულს ჯრუჭულის ხეობა რაჭის ერისთავებისა და წერეთელთა სატავადო სახლის საცილობელ ტერიტორიად იქცა, რის გამოც იგი უკვე ციხესიმაგრის დანიშნულებას ასრულებდა. XVIII საუკუნის 60-იან წლებში [[სოლომონ I|სოლომონ I-მა]] ჯრუჭის მონასტერი აღადგინა, ხოლო შემდეგ წერეთლების საგვარეულოს მისცა აქ დასაფლავების ნება. 1810 მონასტერი უკვე დიდძალ ყმა-მამულს ფლობდა ზემო იმერეთსა და რაჭაში. [[იმერეთის სამეფო|იმერეთის სამეფოს]] გაუქმების (1810) შემდეგ ჯრუჭის მონასტერი წერეთლების საგვარეულო საკუთრებად იქცა. მონასტრის ტერიტორიაზე შემორჩენილია განვითარებული შუა საუკუნეების სხვა ნაგებობებიც.


[[კატეგორია:საქართველოს ხუროთმოძღვრების ძეგლები]]
