[[Image:Albert Einstein.jpg|thumb|250px|right|ალბერტ აინშტაინი]]
'''აინშტაინი, ალბერტ''' ( * [[14 მარტი]]. [[1879]], [[ულმი]], [[გერმანია]] ― † [[18 აპრილი]]. [[1955]], [[პრინსტონი]], [[აშშ]] ), ებრაელი ფიზიკოსი-თეორეტიკოსი, საყოველთაოდ მიჩნეულია მე-20 საუკუნის უდიდეს მეცნიერად. მან წამოაყენა [[ფარდობითობის თეორია]] და ასევე დიდი წვლილი აქვს შეტანილი [[კვანტური მექანიკა|კვანტური მექანიკის]], [[სტატისტიკური მექანიკა|სტატისტიკური მექანიკისა]] და [[ფიზიკური კოსმოლოგია|კოსმოლოგიის]] განვითარებაში. [[1921]] წელს მიენიჭა [[ნობელის პრემია]] ფიზიკაში 1905 წელს [[ფოტოელექტრონული ეფექტი|ფოტოელექტრონული ეფექტის]] მისეული განსაზღვრებისთვის და ასევე თეორიულ ფიზიკაში მის მიერ შეტანილი წვლილისთვის.

==ბიოგრაფია==
დაიბადა ელექტროტექნიკის ხელსაწყოთა მაღაზიის მფლობელის ოჯახში ულმში, ბადენ-ვურტემბერგში (შტუტგარტიდან დაახ. 100 კმ-ში), გერმანია. მისი მშობლები არა-დენომინაციური ებრაელები იყვნენ. პატარა ალბერტი კათოლიკურ დაწყებით სკოლაში მიაბარეს და ამასთან დედის დაჟინებით ვიოლინოს კლასებზეც ატარებდნენ. ამ პერიოდში ის, როგორც მიიჩნევენ, საგნებს ძნელად ითვისებდა, შესაძლოა [[დისლექსია|დისლექსიისა]] და საერთო სიმორცხვის გამო, ან კიდევ მისი ტვინის არაორდინალური, იშვიათი სტრუქტურის გამო (რაც მისი სიკვდილის შემდეგ დადგინდა). ზოგიერთ მკვლევარის მტკიცებით მას ასევე შესაძლოა მსუბუქი ფორმის [[აუტიზმი|აუტიზმიც]] ჰქონოდა, თუმცა მეცნიერის სიკვდილის შემდგომ ამ ვარაუდის დადგენა შეუძლებელია.

საშუალო განათლებას აინშტაინი ლიტპოლდის გიმნაზიაში ([[მიუნხენი]]) ღებულობს, რომელიც იმ დროს საკმაოდ პროგრესულად ითვლებოდა. მათემატიკას იგი თორმეტი წლის ასაკიდან ეზიარა. მის შემდგომ განვითარებაზე დიდი ზეგავლენა მის ორ ბიძას მოუხდენია, რომლებიც მას სამეცნიერო, მათემატიკურ და ფილოსოფიურ წიგნებს უგზავნიდნენ. 

ელექტროტექტნკის ბიზნესის გაკოტრების გამო აინშტაინების ოჯახი იტალიაში, ქალაქ პავიაში (მილანთან) გადაბარგდა. ალბერტი მიუნხენში დარჩა გიმნაზიის დასამთავრებლად, თუმცა ერთი სემესტრის შემდეგ 1895 წლის გაზაფხულზე ნაცნობი ექიმისგან მიღებულ სამედიცინო ცნობის საფუძველზე გიმნაზიას ტოვებს (მშობლების უკითხავად) და ოჯახთან იტალიაში გადადის. ამ ფაქტის გამო მას საშუალო სკოლის დამთავრების დიპლომი არ მიუღია. იმავე წელს ის შვეიცარიის ტექნოლოგიის ფედერალურ ინსტიტუტში ([[ციურიხი]]) ცდილობს ჩაბარებას, თუმცა მიუხედავად მათემატიკისა და მეცნიერების გამოცდების წარმატებით ჩაბარებისა, ის ლიბერალურ ხელოვნებაში იჭრება და ინსტიტუტში ვერ ხვდება. ამის შემდგომ ოჯახი მას აარაუში, [[შვეიცარია]], აგზავნის საშუალო სკოლის დასამთავრებლად და 1896 წლის სექტემბერში ის დიპლომს ღებულობს. ამ პერიოდში ის პროფესორ იოსტ ვინტელერის ოჯახში ცხოვრობდა. ოჯახის ქალიშვილი მარია მისი პირველი სიყვარული გახდა. მოგვიანებით ალბერტის და მაია ამ ოჯახის ძეზე, პოლზე ქორწინდება, ხოლო მისი მეგობარი მიშელ ბესო კი მათ მეორე ქალიშვილს ანას ირთავს. აინშტაინი საბოლოოდ წარმატებით აბარებს შესასვლელ გამოცდებს ციურიხის ტექნიკურ ინსტიტუტში და ოქტომბერში ციურიხში გადადის, მარია კი ამ პერიოდში ოლსბერგში მიდის მასწავლებლად. იმავე წელს აინშტაინი უარჰყოს ვიურტენბერგის ქვეშევრდომობას და"მოქალაქეობის" გარეშე რჩება. პოლიტექნიკუმის დამთავრების შემდეგ იგი ცოტა ხანს მასწავლებლობდა. [[1901]] წელს[[შვეიცარია|შვეიცარიის]] ქვეშევრდომობა მიიღო. [[1902]] [[ბერნი (ქალაქი)|ბერნის]] საპატენტო ბიუროში ტექნიკის ექსპერტად დაიწყო მუშაობა.

==პროფესიული კარიერა და მოღვაწეობა==
[[სურათი:Einstein patentoffice.jpg|thumb|right|აინშტაინი 1905 წელს]] 1909-1911 წლებში აინშტაინი ციურიხის [[უნივერსიტეტი|უნივერსიტეტის]] [[პროფესორი|პროფესორია]], [[1911]]-[[1912]] - [[პრაღა|პრაღის]] გერმ. უნივერსიტეტის თეორიული ფიზიკის კათედრის გამგე. [[1912]] კვლავ ციურიხის პოლიტექნიკუმის პროფესორია. 1913 აინშტაინს ირჩევენ [[პრუსია | პრუსიის]] მეცნიერებათა აკადემიის წევრად, ხოლო [[1914]] გადადის [[ბერლინი|ბერლინში]], სადაც წლების მანძილზე ფიზიკის ინსტიტუტის დირექტორი და ბერლინის უნივერსიტეტის პროფესორია. გერმანიაში ფაშისტური რეჟიმის გაბატონების შემდეგ ([[1933]]), აინშტაინმა პროტესტის ნიშნად უარი განაცხადა პრუსიის აკადემიის წევრობაზე და აშშ-ში გადასახლდა. აქ იგი მიიწვიეს პრისტონის ფუნდამენტურ გამოკვლევათა ინსტიტუტში, სადაც გარდაცვალებამდე მუშაობდა.

1901-[[1903]] გამოქვეყნდა აინშტაინის პირველი შრომები, რომლებიც კაპილარული მოვლენებისა და თერმოდინამიკის სტატისტიკის დასაბუთების საკითხებს შეეხებოდა. ფიზიკაში ახალი ეპოქა შექმნა [[1905]] გამოქვეყნებულმა ოთხმა ნაშრომმა. აინშტაინმა [[პლანკი, მარქს|მ. პლანკის]] კვანტური ჰიპოთეზა სინათლის ენერგიაზეც გაავრცელა და წამოაყენა სინათლის ქვანტების ჰიპოთეზა, რომლის თანახმად სინათლე შეიძლება წარმოვიდგინოთ როგორც ნაწილაკების ნაკადი. ეს იდეა საფუძვლად დაედო გამოსხივების ქვანტურ თეორიას. 

აინშტაინმა ჩამოაყალიბა [[ფოტოეფექტი|ფოტოეფექტის]] კანონი; განავითარა [[ბროუნის მოძრაობა|ბროუნის მოძრაობის]] მოლეკულური თეორია, რომლის თანახმად ეს მოძრაობა სითხის მოლეკულების ქაოსური მოძრაობისა და ბროუნის ნაწილაკებთან მათი დაჯახების შედეგია. საფუძველი ჩაუყარა [[ფარდობითობის სპეციალური თეორია|ფარდობითობის სპეციალურ თეორიას]], რითაც რადიკალურად შეცვალა კლასიკური ფიზიკის წარმოდგენა სივრცესა და დროზე. წინააღმდეგ კლასიკური ფიზიკის დებულებისა, სივრცის, დროისა და ერთდროულობის აბსოლუტურობის შესახებ, მან დაამტკიცა, რომ ისინი ფარდობითი არიან, ე. ი. დამოკიდებული არიან [[ათვლის სისტემა|ათვლის სისტემის]] არჩევაზე. ეს შედეგები აინშტაინმა მიიღო [[ფარდობითობის პრინციპი|ფარდობითობის პრინციპსა]] და იმ დებულებაზე დამყარებით, რომ [[სინათლის სიჩქარე]] არ არის დამოკიდებული წყაროს სიჩქარეზე. ამით საფუძველი ჩაეყარა თანამედროვე რელატივისტურ ფიზიკას. 

შემდეგ აინშტაინმა დაადგინა ენერგიისა და მასის ურთიერთდამოკიდებულება, რომლის თანახმადაც ყოველი სხეულის ენერგია დაკავშირებულია მასასთან შემდეგნაირად:  E = mc² , სადაც m მასაა, ხოლო  c - სინათლის სიჩქარე. ეს თანაფარდობა თანამედროვე ბირთვული ენერგეტიკის საფუძველია. [[1907]] აინშტაინი აქვეყნებს მნიშვნელოვან შრომას, რომელშიც მყარი სხეულების თბოტევადობის საკითხებში პლანკის ქვანტურ ჰიპოთეზას იყენებს და ამით საფუძველს უყრის თბოტევადობის თანამედროვე ქვანტურ თეორიას. 

1907-16 იგი მუშაობს [[ფარდობითობის ზოგადი თეორია|ფარდობითობის ზოგადი თეორიის]] შექმნაზე. ეს თეორია არაინერციული სისტემისათვის ფარდობითობის სპეციალური თეორიის განზოგადებაა. აინშტაინი ემყარება გრავიტაციული და ინერციული მასების ტოლობის ექსპერიმენტულ ფაქტს და გამოთქვამს ფარდობითობის ზოგად პრინციპს, რომლის თანახმად ბუნების კანონები ათვლის ერთი სისტემიდან ათვლის ნებისმიერ სისტემაზე გადასვლისას ინვარიანტული უნდა იყოს. ამით აინშტაინმა გააიგივა [[ინერცია]] და [[გრავიტაცია]], რამაც შესაძლებლობა მისცა შეექმნა [[გრავიტაცია|გრავიტაციული ველის]] ახალი თეორია. ამ თეორიის თანახმად, გრავიტაციული ველი შედეგია სივრცე-დროის კონტინუუმის გამრუდებისა, რაც მატერიალური სხეულებითაა გამოწვეული. 

აინშტაინმა გამოიყვანა გრავიტაციული ველის განტოლებები, რომელთა საშუალებითაც ახსნა ერთი ასტრონომიული მოვლენა - [[მერკური|მერკურის]] [[პერიჰელიუმი|პერიჰელიუმის]] საუკუნეობრივი გადანაცვლება, რაც ორი საუკუნის განმავლობაში აუხსნელი რჩებოდა, და იწინასწარმეტყველა ორი ახალი მოვლენა - სინათლის სხივის გადახრა დიდი მასის მქონე სხეულის მახლობლად გავლისას და ატომის მიერ გამოსხივებული სინათლის სიხშირის შემცირება ძლიერ გრავიტაციულ ველში. ორივე ამ მოვლენის ექსპერიმენტულმა შემოწმებამ დაადასტურა აინშტაინის მოსაზრებები. აინშტაინმა გრავიტაციული ველის განტოლებები მთელი სამყაროს მიმართ გამოიყენა და ამით საფუძველი ჩაუყარა რელატივისტურ კოსმოლოგიას ([[1917]]). აინშტაინის, ნიდერლანდელი დე-სიტერის, საბჭოთა ფიზიკოს ა. ფრიდმანის, ბელგიელი ლემეტრისა და სხვების შრომებმა რელატივისტური კოსმოლოგია თანამედროვე ფიზიკისა და ასტრონომიის ერთ-ერთ მოწინავე დარგად აქცია. 

[[სურათი:plankeinstein.jpg|thumb|left|მ. პლანკი და აინშტაინი ]][[1916]] აინშტაინი აქვეყნებს მნიშვნელოვან შრომას, რომელშიც გამოჰყავს პლანკის კანონი გამოსხივებისათვის სპონტანურ და ინდუცირებულ გამოსხივებათა ალბათობის განხილვის საშუალებით. აქ გამოთქმული იდეები საფუძვლად დაედო თანამედროვე ქვანტურ რადიოფიზიკას. [[1921]] აინშტაინს ფოტოელექტრულ ეფექტზე დაწერილი შრომებისათვის [[ნობელის პრემია]] მიენიჭა. [[1924]] იგი აქვეყნებს ინდოელი ფიზიკოსის [[ბოზე, შატენდრანატ|შ. ბოზეს]] სტატიას "პლანკის კანონი და სინათლის ქვანტების ჰიპოთეზა", რომელიც მას ავტორმა გამოუგზავნა. ამ სტატიის იდეის საფუძველზე მან განავითარა [[ბოზე-აინშტაინის სტატისტიკა]] იდეალური აირისათვის. ამ შრომაში ავტორმა პირველად მიუთითა ახალ მოვლენაზე, რომელიც შემდეგ ცნობილი გახდა ბოზე-აინშტაინის კონდესაციის სახელწოდებით. ამავე შრომაში აინშტაინმა აღნიშნა, თუ რა დიდი მნიშვნელობა ჰქონდა [[ბროილი, ლუი დე|ლ. დე ბროილის]] იდეას ნაწილაკების ტალღური ბუნების შესახებ, და განავითარა სინათლის ქვანტების ორმაგი - კორპუსკულური და ტალღური ბუნების იდეა. 

[[სურათი:bori_da_ertiqva.jpg|thumb|250px|right|ალბერტ აინშტაინი და ნ. ბორი]]
დაახლოებით ამავე წლებიდან აინშტაინი ცდილობდა შეექმნა ე. წ. "ველის ერთიანი თეორია", რომელშიც ყველა არსებული ველი და მატერიალური ნაწილაკი წარმოდგენილი იქნებოდა, როგორც [[რიმანის სივრცე|რიმანის სივრცის]] ან უფრო რთული სივრცის გეომეტრიული თვისებების შედეგი. მიუხედავად იმისა, რომ სიცოცხლის უკანასკნელი ათეული წლები მან ამ იდეას მიუძღვნა, მისი ბოლომდე განხორციელება მაინც ვერ შეძლო. აინშტაინი ვერ შეურიგდა ქვანტური თეორიის იმ ინტერპრეტაციას, რომელიც განავითარეს [[ბორი, ნილს|ნ. ბორმა]] და [[ჰაიზენბერგი, ვერნერ|ვ. ჰაიზენბერგმა]] და რომელიც, საერთოდ, თანამედროვე ფიზიკაშია მიღებული. ფიზიკის და, კერძოდ, კვანტური თეორიის პრინციპული საკითხების გასარკვევად დიდი მნიშვნელობა ჰქონდა აინშტაინისა და ბორის დისკუსიას. 

სიცოცხლის უკანასკნელ წლებში აინშტაინმა ბ. ჰოფმანთან და [[ინფელდი, ლეოპოლდ|ლ. ინფელთან]] ერთად შექმნა ნაშრომები, რომლებიც მიეძღვნა გრავიტაციული ველის განტოლებებიდან მოძრაობის განტოლებათა გამოყვანას. აინშტაინის ფილოსოფიური მსოფლმხედველობა არ იყო თანამიმდევრული. თუ ახალგაზრდობაში იგი მახის ფილოსოფიის გავლენას განიცდიდა და აშკარა პოზიტივისტურ აზრებს გამოთქვამდა, შემდეგ გადაჭრით გამოვიდა პოზიტივისტური ფილოსოფიის წინააღმდეგ. მიუხედავად ამისა, აინშტაინი მაინც ვერ გახდა [[მატერიალიზმი|მატერიალისტი]], ვინაიდან გნოსეოლოგიური პრობლემების განხილვისას ხშირად ეკლექტიკურ მოსაზრებებს გამოთქვამდა.

აინშტაინი მრავალი ქვეყნის მეცნიერებათა აკადემიის და სამეცნიერო საზოგადოების წევრი იყო. [[1927]] იგი სსრკ მეცნიერებათა აკადემიის საპატიო წევრად აირჩიეს.

აინშტაინი იყო დიდი ჰუმანისტი და მშვიდობისა და კაცობრიობის კეთილდღეობისათვის აქტიური მებრძოლი.

[[კატეგორია:ებრაელები]]
[[კატეგორია:ნობელის პრემია ფიზიკის დარგში]]
[[კატეგორია:დაბადებული  1879]]
[[კატეგორია:გარდაცვლილი  1955]]

[[af:Albert Einstein]]
[[als:Albert Einstein]]
[[an:Albert Einstein]]
[[ar:ألبرت أينشتاين]]
[[ast:Albert Einstein]]
[[az:Albert Eynşteyn]]
[[be:Альбэрт Айнштайн]]
[[bg:Алберт Айнщайн]]
[[bn:আলবার্ট আইনস্টাইন]]
[[br:Albert Einstein]]
[[bs:Albert Einstein]]
[[ca:Albert Einstein]]
[[cs:Albert Einstein]]
[[da:Albert Einstein]]
[[de:Albert Einstein]]
[[el:Άλμπερτ Αϊνστάιν]]
[[en:Albert Einstein]]
[[eo:Albert Einstein]]
[[es:Albert Einstein]]
[[et:Albert Einstein]]
[[eu:Albert Einstein]]
[[fa:آلبرت اینشتین]]
[[fi:Albert Einstein]]
[[fr:Albert Einstein]]
[[ga:Albert Einstein]]
[[gd:Albert Einstein]]
[[gl:Albert Einstein]]
[[he:אלברט איינשטיין]]
[[hr:Albert Einstein]]
[[hu:Albert Einstein]]
[[ia:Albert Einstein]]
[[id:Albert Einstein]]
[[ilo:Albert Einstein]]
[[io:Albert Einstein]]
[[is:Albert Einstein]]
[[it:Albert Einstein]]
[[ja:アルベルト・アインシュタイン]]
[[jv:Albert Einstein]]
[[kn:ಆಲ್ಬರ್ಟ್ ಐನ್ಸ್ಟನ್]]
[[ko:알베르트 아인슈타인]]
[[ku:Albert Einstein]]
[[la:Albertus Einstein]]
[[lad:Albert Einstein]]
[[lb:Albert Einstein]]
[[lt:Albertas Einšteinas]]
[[lv:Alberts Einšteins]]
[[mk:Алберт Ајнштајн]]
[[mr:अल्बर्ट आईन्स्टाईन]]
[[ms:Albert Einstein]]
[[nds:Albert Einstein]]
[[nl:Albert Einstein]]
[[nn:Albert Einstein]]
[[no:Albert Einstein]]
[[os:Эйнштейн, Альберт]]
[[pl:Albert Einstein]]
[[pt:Albert Einstein]]
[[ro:Albert Einstein]]
[[ru:Эйнштейн, Альберт]]
[[scn:Albert Einstein]]
[[sco:Albert Einstein]]
[[sh:Albert Einstein]]
[[simple:Albert Einstein]]
[[sk:Albert Einstein]]
[[sl:Albert Einstein]]
[[sq:Albert Einstein]]
[[sr:Алберт Ајнштајн]]
[[sv:Albert Einstein]]
[[ta:அல்பர்ட் ஐன்ஸ்டீன்]]
[[th:อัลเบิร์ต ไอน์สไตน์]]
[[tl:Albert Einstein]]
[[tpi:Albert Einstein]]
[[tr:Albert Einstein]]
[[tt:Albert Einstein]]
[[uk:Альберт Ейнштейн]]
[[vi:Albert Einstein]]
[[zh:阿尔伯特·爱因斯坦]]
[[zh-yue:愛因斯坦]]
