[[სურათი:180px-Hannibal public.jpg|thumb|right|ჰანიბალი]]
'''ჰანიბალი''', ბარკა (* [[ძვ. წ. 247]] ან [[ძვ. წ.246]] ― † [[ძვ. წ. 183]]), [[კართაგენი|კართაგენის]] მხედართმთავარი და სახელმწიფო მოღვაწე, კართაგენის საზოგადოების წარჩინებულთა გვარისა. კარგი განათლება მიიღო, ფლობდა 4 ენას. [[ძვ. წ. 218]] წამოიწყო [[პუნიკური ომები | II პუნიკური ომი]], ყველასათვის მოულოდნელად გადალახა [[ალპები]] და შეიჭრა [[იტალია|იტალიაში]]. რამდენიმე ბრწყინვალე გამარჯვება მოიპოვა ([[ძვ. წ. 218]] მდ. ტიცინოსთან, [[ძვ. წ. 217]] [[ტრაზიმენოს ტბა|ტრაზიმენუსის ტბასთან]], [[ძვ. წ. 216]] კანთან) მაგრამ რომაელთა წინააღმდეგობა მაინც ვერ გატეხა. [[ძვ. წ. 203]] ჰანიბალი დაბრუნდა [[აფრიკა|აფრიკაში]], [[ძვ. წ. 202]] ზამასთან (აფრიკა) ბრძოლაში რომაელებმა დაამარცხეს. [[ძვ. წ. 201]] რომთან დადებული ხელშეკრულებით ჰანიბალი კართაგენს მართავდა. [[ძვ. წ. 195]] გაიქცა [[სირია|სირიის]] მეფესთან, [[ანტიოქე III|ანტიოქე III-თან]] და მისი სამხედრო მრჩეველი გახდა. ანტიოქე III-ის დამარცხების შემდეგ რომაელებმა მოითხოვეს ჰანიბალი, მაგრამ იგი გაიქცა და თავი შეაფარა არმენიას, შემდეგ [[კრეტა|კრეტაზე]] გადავიდა, იქიდან - [[ბითინია|ბითინიაში]]. რომაელებმა ბითინიელებს მოსთხოვეს რომის საშიში მტრის ჰანიბალის გაცემა. ჰანიბალმა თავი მოიწამლა. დაკრძალულია ლიბისაში (ბოსფორის ევროპის სანაპიროზე), ქვის [[სარკოფაგი|სარკოფაგში]], რომელსაც აწერია: "აქ მარხია ჰანიბალი". 

ჰანიბალი ძველი დროის გამოჩენილი მხედართმთავარი იყო, მიუხედავად რომთან დამარცხებისა, სამხედრო ხელოვნების ისტორიაში მნიშვნელოვანი კვალი დატოვა. ჰანიბალის სტრატეგიისათვის დამახასიათებელია მოკავშირე იტალიკური ტომების რომით უკმაყოფილების თავის სასარგებლოდ გამოყენება, ჯარის ხანგრძლივი გადასვლების კარგი ორგანიზება, ჯარის მოძრაობის გზაზე და დაპყრობილ ტერიტორიაზე ძირითადი და დროებითი ბაზების შექმნა, რითაც იმაგრებდა ზურგს და წლების განმავლობაში [[ჯარი|ჯარის]] დამოკიდებულება კართაგენზე მინიმუმამდე დაჰყავდა; კარგად მომზადებული დაზვერვა და მომავალი საომარი მოქმედების თეატრის გულდასმით შესწავლა. ჰანიბალს ჯარის ბირთვად მიაჩნდა სახმელეთო ჯარი, რომლის მთავარ დამრტყმელ ძალად გამოჰყავდა მოძრავი აფრიკის ცხენოსანთა ჯარი; საფუძვლიანად სწავლობდა მოწინააღმდეგის ტაქტიკას და ბრძოლისათვის კარგად ემზადებოდა. ჰანიბალის მხედართმთავრული ნიჭი სავსებით გამოვლინდა კანთან ბრძოლაში, რომელიც საომარი ტაქტიკის განვითარების ახალ ეტაპს წარმოადგენდა. ამ ბრძოლაში ჰანიბალმა პირველად გამოიყენა ერთდროული დარტყმა ორივე ფლანგზე.

[[cs:Hannibal]]
[[de:Hannibal]]
[[en:Hannibal]]
[[es:Aníbal]]
[[fr:Hannibal Barca]]
[[he:חניבעל]]
[[it:Annibale]]
[[ja:ハンニバル]]
[[ko:한니발]]
[[mk:Ханибал]]
[[nl:Hannibal Barkas]]
[[pl:Hannibal]]
[[pt:Aníbal]]
[[sh:Hanibal]]
[[sr:Ханибал]]
[[sv:Hannibal]]
[[zh:汉尼拔]]
