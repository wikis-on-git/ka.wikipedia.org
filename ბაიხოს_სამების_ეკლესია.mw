'''ბაიხო''', ''ოჟიო'', წმინდა სამების [[ეკლესია]], VI საუკუნის ქართული ხუროთმოძღვრების ძეგლი [[ახმეტის რაიონი | ახმეტის რაიონში]], სოფელ ოჟიოდან 2,5 კმ-ზე. ეკლესიის დასავლეთით მდებარეობდა სოფელი ბაიხო, რომელიც შემდეგ ერთიანად დაიცალა. ნაგეგობის გეგმაში გამოყენებულია სამეკლესიიანი [[ბაზილიკა | ბაზილიკის]] თემა, რომელიც აქ რამდენადმე სახეშეცვლილია. აგებულია დიდი ზომის რიყის ქვით, გამოყენებულია შირიმიც, შეკეთებულია [[აგური | აგურით]]. მთავარ ეკლისიას უჭირავს შუა და ჩრდილოეთ [[ნავი (არქიტექტურაში)| ნავები]]. ჩრდილოეთ ნავში, რომელიც [[თაღი | თაღოვანი]] გასასვლელებით უკავშირდება  შუა ნავს, გამოყოფილია სამკვეთლო. საბჯენ თაღებზე ამოყვანილი [[კამარა | კამარით]] გადახურული შუა ნავი დასრულებულია [[საკურთხეველი | საკურთხევლის]] [[აფსიდა | აფსიდით]], რომელიც ეკლესიის იატაკიდან 70 სმ-ით არის შემაღლებული და ძირითადი სივრცისგან მოგვიანო ხანის [[კანკელი | კანკელითაა]] გამოყოფილი. შესასვლელი ერთია - დასავლეთის მხრიდან მეორე, პატარა ეკლესიას აფსიდით დასრულებული სამხრეთ ნავს უჭირავს. იგი მთავარ ეკლესიასთან კარით არის დაკავშირებული, ამავე დროს დასავლეთიდან დამოუკიდებელი შესასვლელიც აქვს. ბაიხო გარედან სადაა. მისი ერთადერთი მორთულობა საკურთევლის დეკორატიული თაღია.

[[კატეგორია:საქართველოს ხუროთმოძღვრების ძეგლები]]
