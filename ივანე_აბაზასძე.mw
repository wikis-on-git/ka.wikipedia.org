'''აბაზასძე, ივანე''', XI საუკუნის I ნახევრში [[საქართველო]]ს პოლიტიკური მოღვაწე, [[ქართლის სამეფო|ქართლის]] [[ერისთავთერისთავი]] [[ბაგრატ IV|ბაგრატ IV-ის]] დროს. 

ბაგრატის მცირეწლოვნობისას [[ქართლ-კახეთის სამეფო|ქართლ-კახეთის]] სხვა გამგებლებთან ერთად ილაშქრა საქართველოს სამეფოსაგან განდგომილი განძის [[ამირა]] [[ფადლონი|ფადლონის]] დასასჯელად. [[1032]] აბაზასძემ და [[ლიპარიტ IV | ლიპარიტ ბაღვაშმა]] შეიპყრეს [[თბილისი|თბილისის]] ამირა [[ჯაფარ, ალის ძე | ჯაფარი]] და ხელთ იგდეს [[ბირთვისი|ბირთვისის]] ციხე. საქართველოს სამეფოს კარზე არსებული უთანხმოების გამო, თბილისის შემოერთება ვერ მოხერხდა. "გიორგი მთაწმინდლის ცხოვრების"  ცნობით, აბაზასძე და მისი ოთხი ძმა იმდენად განდიდდნენ და გაძლიერდნენ, რომ შეთქმულება მოუწყვეს ბაგრატ IV-ს. მეფემ შეთქმულნი შეიპყრო. ქართლის ერისთავობა გადაეცა ლიპარიტ ბაღვაშს.





[[კატეგორია:ქართველები]]
[[კატეგორია:ქართველი პოლიტიკური მოღვაწეები]]
