[[image:Kartli-GiorgiX.gif|thumb|right|გიორგი X]]
'''გიორგი X''' (* [[1560]]-65 შორის ―     †  [[1606]]), ქართლის მეფე [[1600]]-06. [[სიმონ I |სიმონ I-ის]] ძე. უფლისწულობაში ოსმალთა წინააღმდეგ ქართლის [[1598]]-99 აჯანყების ერთ-ერთი მეთაური იყო. [[1599]] სათავეში ედგა შიდა ქართლის ჯარს და დავალებული ჰქონდა აჯანყების ჩასაქრობად ქართლში შემოსულ ოსმალთა ლაშქრისაგან გორის დაცვა. [[ნახიდურის ბრძოლა 1599 |  ნახიდურის ბრძოლაში]] ([[1599]]) ქართველთა დამარცხებისა და სიმონ I-ის დატყვევების შემდეგ გიორგი X უკან გაბრუნებულ ოსმალებს დაედევნა, მაგრამ ვერ მიეწია და ქართლში დაბრუნდა. [[1601]] ოსმალთაგან გაათავისუფლა ლორე. ირან-ოსმალეთის [[1602]]-12 ომში იძულებული იყო ქართლის ლაშქრით ებრძოლა ირანის მხარეზე. [[1603]]-04 მონაწილეობდა ერევნის აღებაში. [[1604]] [[აბას I | აბას I-ის]] ნებართვით ქართლში დაბრუნდა თბილისსა და ახალციხეში მდგარი ოსმალების წინააღმდეგ საბრძოლველად. აბას I-მა გიორგი X-ს წაართვა ლორე-დებედის ხეობა - საქართველოს უმნიშვნელოვანესი სტრატეგიული მხარე სამხრეთით. გიორგი X-ის დროს, [[1604]]-05, საფუძველი ჩაეყარა რუსეთისა და ქართლის პოლიტიკურ ურთიერთობას: მიღწეულ იქნა შეთანხმება, რითაც რუსეთ-ქართლის კავშირი და რუსეთის მფარველობა განმტკიცებული უნდა ყოფილიყო გიორგი X-ის ასულის ელენესა და თედორე ბორისის ძე გოდუნოვის დაქორწინებით. მაგრამ რუსეთის საშინაო მდგომარეობის გაუარესებამ და პოლონეთ-შვეციის ინტერვენციის დაწყებამ ეს გეგმა ჩაშალა და ორ ქვეყანას შორის დიპლომატიური ურთიერთობაც შეწყდა.


[[კატეგორია:ქართველები]]

[[კატეგორია:საქართველოს მეფეები]]
