'''დიღომი''', სოფელი [[მცხეთის რაიონი|მცხეთის რაიონში]], თბილისის ქვაბულში, დიღმისწყლის (მტკვრის მარჯვენა შენაკადი) ხეობაში. ზღვის დონიდან 520 მ, მცხეთიდან 15 კმ, თბილისიდან (უახლოესი რკინიგზის სადგური) 8 კმ. 

სოფელი ისტორიულ წყაროებში მოიხსენიება დიღუამისა და დიღვამის სახელითაც. ფეოდალურ ხანაში დიღომი ცალკე ადმინისტრატიულ ერთეულის - დიღმის ცენტრი იყო, XVI საუკუნეში ქართლის მეფეთა ერთ-ერთი სადგომი. [[დიღმის ბრძოლა 1567|დიღომთან ბრძოლაში]] დაამარცხა [[სიმონ I|სიმონ I-მა]] მოღალატე [[დავით XI|დაუთ-ხანი]]. [[1580]] დიღომში სიმონ I-თავს დაესხა კახეთის მეფე [[ალექსანდრე II, ლევან მეფის ძე |ალექსანდრე II]].

სოფლის შესასვლელში აღმართულია წმ. გიორგის ერთნავიანი [[ეკლესია]], რომელსაც კარი სამხრეთიდან აქვს. დარბაზის [[კამარა]] ჩაქცეულა და აღდგენის შემდეგ ისრული ფორმა მიუციათ. აღდგენის კვალი ფასადებსაც ეტყობა, მორთულობისა და წარწერის ნაწილი თავის ადგილზეა, ნაწილი კი დაზიანებულია და სხვადასხვა ადგილას არის ჩასმული. სამხედრო და აღმოსავლეთ ფასადებზე გამოსახულია ლომები, ფრინველები და ჯვრები. ასომთავრული წარწერები სტილისტური ნიშნებით ეკლესია XI საუკუნის I მეოთხედშია აგებული. რესტავრირებულია XVI-XVII საუკუნეებში. იმავე ხანებში დასავლეთიდან მიუშენებიათ მცირე ზომის სადგომი, რომელზედაც XIX საუკუნის ბოლოს სამრეკლოს ფანჩატური დაუდგამთ.


[[კატეგორია:საქართველოს სოფლები]]
