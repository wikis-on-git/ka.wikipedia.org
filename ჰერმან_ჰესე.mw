'''ჰესე, ჰერმან''' (* [[2 ივლისი]]. [[1877]], [[კალვი]], [[ვიურტემბერგი]] ―   †  [[9 აგვისტო]]. [[1962]], [[მონტანიოლა]], [[შვეიცარია]]), [[გერმანელები | გერმანელი]] მწერალი. [[ნობელის პრემია | ნობელის პრემიის]] ლაურიატი ([[1946]]). 1912-იდან ცხოვრობდა შვეიცარიაში.

	ჰესე ინტელექტუალურ მწერალთა რიგს განეკუთვნება; მის თხზულებებში ვხვდებით სრულიად განსხვავებული აზრობრივი სფეროდან გამომდინარე იდეებს. ჰესემ რთული შემოქმედებითი ევოლუცია განვლო. ადრინდელი ნაწარმოებები ("რომანტიკული სიმღერები", [[1899]]; "ჰერმან ლაუშერი", [[1901]]) აღბეჭდილი იყო ესთეტიზმითა და ნეორომანტიკული სულისკვეთებით; მომდევნო წლებში თავი იჩინა რეალისტურმა, სოციალურ-კრიტიკულმა ტენდენციებმა (რომანები "პეტერ კამენცინდი", [[1904]]; "ბორბლის ქვეშ", [[1906]]). ჰესეს I მსოფლიო ომის შემდგომ შემოქმედებას ღრმა კვალი დაამჩნია დასავლეთის სამყაროს სულიერ-კულტურის კრიზისის განცდამ. მის მხატვრულ ძიებათა ცენტრში მოექცა თვითმყოფი და ჰარმონიული პიროვნების ჩამოყალიბების პრობლემა (რომანი "დემიანი", [[1919]]), რაც მის ნოველისტიკაშიც დამკვიდრდა ("კლაინი და ვაგნერი", 1920; "კლინგზორის უკანასკნელი ზაფხული", [[1920]]). ჰესეს შემდგომ რომანებსა და მცირე პროზაულ თხზულებებს საფუძვლად უდევს "ტრამალის მგელი" ([[1927]]) სიცოცხლის "ბიპოლარული" ხასიათი და საპირისპირო პოლუსთა ჰარმონიული ურთიერთშეთანხმების იდეაა წარმოჩენილი. ეს პრობლემა დგას მომდევნო რომანებშიც "ნარცისი და გოლდმუნდი" ([[1930]]), "თამაში რიოში მარგალიტებით" ([[1943]]). დიდ ყურადღებას იმსახურებს ჰესეს ესეისტური ხასიათის თხზულებებიც ("მოაგარაკე", [[1925]]; "ნიურნბერგის მოგზაურობა", 1927), ნაკლებად მნიშვნელოვანია გამოსახვის ტრადიციულ ფორმებზე დაფუძნებული მისი ლირიკა. ჰესეს პროზისათვის დამახასიათებელია თხრობის ინტელექტუალიზაცია, ესეიზმი, სიმბოლურ-ალეგორიული ელემენტების სიჭარბე და ფილოსოფიური სიღრმე. მის თხზულებებში ორი სინამდვილეა წარმოდგენილი - გარეგანი, ყოფით-ემპირული და შინაგანი, აიმბოლურ-ალეგორიული, რომელსაც თვითონ უწოდებს "მაგიურს". 

	ჰესეს მიღებული აქვს მრავალი ლიტერატურული პრემია - [[ფონტანე, თეოდორ | ფონტანეს]] (1919), [[გოეთე, იოჰან ვოლფგან | გოეთეს]] ([[1948]]), [[რააბე, ვილჰელმ | რააბეს]] ([[1950]]), გერმ. წიგნით მოვაჭრეთა მშვიდობისა ([[1955]]) და სხვ. [[1956]] წელს დაარსდა ჰესეს სახელობის პრემია.
