'''ქსნისხევი''' საქართველოს ისტორიულ-გეოგრაფიული მხარეა. იგი მოიცავს ქსნის ხეობას და მისი შენაკადების: ცხრაძმის, ჭურთის, ცხავატურის და ალეურის ხეობებს. ამ კუთხეს სამხრეთით ემიჯნება სოფელი მუხრანი, ხოლო ჩრდილოეთის საზღვარს წარმოადგენს ყელის ტბა. ქსნისხევს აღმოსავლეთით ესაზღვრება მთიულეთი ([[არაგვის ხეობა]]), ხოლო დასავლეთით ისტორიული [[შიდა ქართლი]].

ქსნისხევი ისტორიულად შედიოდა ქართლის სამეფოს შემადგენლობაში [[ქსნის საერისთავო|ქსნის საერისთავოს]] სტატუსით და მას ქსნის ერისთავები მართავდნენ. ქსნის საერისთავოს და შესაბამისად, ქსნისხევის ადმინისტრაციულ-ტერიტორიულ ცენტრს სხვადასხვა დროს წარმოადგენდა ქვენიფნევი, ლარგვისი და ახალგორი.  ქსნის ერისთავებს რეზიდენცია და სასახლე ასევე ჰქონდათ სოფელ იკორთშიც (ამჟამინდელი იკოთი). ამჟამად ქსნისხევი მოიცავს ახალგორის რაიონს, ასევე დუშეთისა და მცხეთის რაიონების რამდენიმე სოფელს.



[[კატეგორია:საქართველოს ისტორიულ-გეოგრაფიული მხარეები]]
