[[სურათი:Rockefeller Center.jpg|thumb|250px|როკფელერის ცენტრის მოედანი ქვემო დონეზე]] 
[[სურათი:07-21-2004 130 (Large).jpg|thumb|250px|ჯენერალ ელექტრიკის შენობა ღამით]] 
'''როკფელერის ცენტრი''' (Rockefeller Center) კომპლექსია 19 კომერციული შენობისა [[ნიუ-იორკი|ნიუ-იორკში]] 48-ე და 51-ე ქუჩებს შორის. მდებარეობას [[მიდთაუნ მანჰეტენი|მიდთაუნ მანჰეტენის]] ცენტრში, მე-5 და მე-6 ავენიუების ბლოკში.

დღევანდელი როკფელერის ცენტრი ძირითადად შენობათა ორი კომპლექსის კომბინაციაა: ერთის მხრივ ძველი [[არტ-დეკო]] საოფისე შენობები 1930-იანი წლებიდან და, მეორეს მხრივ, ოთხო საერთაშორისო სტილის ცათამბჯენები აგებული ამერიკის ავენიუს გასწვრივ 1960-70-იან წლებში.

როკფელერის ცენტრს სახელი [[როკფელერ, ჯონ დევისონ (უმც.)|ჯონ როკფელერ უმც.]]-ის პატივსაცემად დაერქვა, რომელმაც ადგილი ლიზინგით [[კოლუმბიის უნივერსიტეტი|კოლუმბიის უნივერსიტეტისგან]] აიღო [[1928]] წელს და განავითარა იგი 1939-1940 წლებში. როკფელერს თავდაპირველად ამ ადგილას საოპერო სახლის მშენებლობა ჰქონდა მიზნად დასახული [[მეტროპოლიტენ-ოპერა|მეტროპოლიტენ-ოპერის]] კომპანიისთვის, თუმცა აზრი შეიცვალა [[1929]] წელს სააქციო ბირჯის კრახისა და მეტის პროექტიდან გამოსვლის გამო. არტ-დეკო სტილის ნაგებობების მშენებლობა დაიწყო 1931 წელს. მთავარი არქიტექტორი კომპლექსისა იყო [[ჰუდი, რეიმონდ|რეიმონდ ჰუდი]], რომლის ჯგუფში ასევე იყო ახალგაზრდა [[ჰარისონი, უოლას|უოლას ჰარისონი]].

ამერიკის უდიდესი დახურული თეატრი - '''[[რადიო სიტი მიუზიკ ჰოლი]]''' - მდებარეობს როკფელერის ცენტრის კომპლექსში. ამ კომპლექსის ერთ-ერთი პირველი ბინადართაგანი იყო [[ამერიკის რადიოს კორპორაცია]], საიდანაც მომდინარეობს სახელები "რადიო სიტი" და "რადიო სიტი მიუზიკ ჰოლი".

როკფელერის ცენტრის მთავარი მონუმენტალური შენობაა 71 სართულიანი, 872 ფუტის სიმაღლის [[ჯენერალ ელექტრიკის შენობა]] (30 როკფელერ პლაზა, უწინ ''არ-სი-ეი ბილდინგი''), რომელიც შადრევნებიანი მოედნის უკან, ცენტრშია განთავსებული. ცათამბჯენში ამჟამად [[ენ-ბი-სი ტელესტუდია|ენ-ბი-სი ტელესტუდიის]] შტაბ-ბინაა მოთავსებული. აქვეა მისი  განთქმული "სტუდია 8H" - "შაბათის შოუს" (Saturday Night Live) ბინა. 1930-იანი წლების სხვა არტ-დეკო შენობებისგან განსხვავებით გენერალ ელექტრიკის კოშკი ბრტყელი სახურავით აიგო, სადაც ამჟამად ცენტრის სათვალთვალო ტერასაა განთავსებული, საიდანაც ნიუ-იორკის შესანიშნავი პანორამა იშლება. რესტორანი "რეინბოუ რუმ" (ცისარტყელას ოთახი) განლაგებულია 65-ე სართულზე. 

1989 წელს როკფელერის ცენტრის მთელი კომპლექსი შესყიდულ იქნა კორპორაცია [[მიცუბიში|მიცუბიშის]] მიერ. ათი წლის შემდეგ ''ტიშმან სპეიერ პროპერტის ლ.პ.''-მ მიცუბიშისგან გამოისყიდა ორიგინალი არტ-დეკო შენობები.

კომპლექსის ტერიტორიაზე გამოფენილ მხატვრულ ნამუშევართა შორის ყველაზე ცნობილია პოლ მანშიპის [[პრომეთე|პრომეთეს]] ქანდაკება, რომელსაც ადამიანთათვის ცეცლის მოაქვს. ის დგას ქვედა ზონის პლაზას თავზე, რომელსაც ზამთარში საციგურაო მოედნად იყენებენ. სკულპტორმა [[ლოური, ლი|ლი ლოურიმ]] კომპლექს დაუთმო რამდენიმე საკუთარი ნამუშევარი, მათ შორის ფრესკები და ატლასის ქანდაკება. მექსიკელი სოციალისტი მხატვარი [[რივერა, დიეგო|დიეგო რივერას]] მიერ შესრულებულია [[მიურალი|მიურალები]], თუმცა მისი ნამუშევარი "ადამიანი გზის გასაყართან" მოხსნილ იქნა მალევე ვინაიდან მასზე ლენინის პორტრეტი იყო გამოსახული. ქუჩის დონეზე მოედანზე 200 დროშის ანძაა აღმართული, რომელზეც სეზონურად ან გაეროს წევრი ქვეყნების დროშებია, ან აშშ-ის შტატების და ტერიტორიების, ან კიდევ, დღესასწაულებზე მხოლოდ აშშ-ს დროშები ფრიალებს..

[[კატეგორია:ნიუ-იორკის არქიტექტურა]]
[[კატეგორია:არტ-დეკო]]

[[de:Rockefeller Center]]
[[en:Rockefeller Center]]
[[es:Rockefeller Center]]
[[fi:Rockefeller Center]]
[[fr:Rockefeller Center]]
[[he:מרכז רוקפלר]]
[[ja:ロックフェラーセンター]]
[[no:Rockefeller Center]]
[[pt:Rockefeller Center]]
[[sv:Rockefeller Center]]
