'''ფედერიკო გარსია ლორკა''' (Federico García Lorca) - გამოჩენილი [[ესპანელები|ესპანელი]] პოეტი და დრამატურგი, დაიბადა [[1898]] წლის [[5 ივნისი|5 ივნისს]] [[ანდალუსია|ანდალუსიის]], გრანადის პროვინციის, სოფელ ფუენტე ვაკეროში. [[1914]] წელს ჩააბარა გრანადის უნივერსიტეტის ფილოსოფიის ,ლიტერატურისა და სამართალმცოდნების ფაკულტეტზე. ამ პერიოდს უკავშირდება მისი პირველი შემოქმედებითი ნაბიჯები Impresiones y Paisajes და Libro de Poemas (თუმცა მისი დაბეჭდვა მხოლოდ 1921 წელს მოახერხა). დაუახლოვდა გრანადის მაშინდენ ინტელექტუალებს და ხელოვანთ. დიდი ზეგავლენა იქონია მასზე კომპოზიტორმა მანუელ დე ფალამ. [[1919]] ბინა დაიდო [[მადრიდი|მადრიდის]] სტუდენტთა საერთო საცხოვრებელში (Residencia de Estudiante de Madrid). მადრიდში დაუახლოვდა მისი ეპოქის ისეთ გამოჩენილ ადამიანებს როგორებიც იყვნენ: ანტონიო მაჩადო, პაბლო ნერუდა, ხუან რამონ ხიმენესი და სხვ. განსაკუთრებული მეგობრული ურთიერთობა აკავშირებდა მას კატალონიერ სიურეალისტ სალვადორ დალისთან და ცნობილ რეჟისორ ლუის ბუნუელთან. [[1929]], როგორც სტიპენდიანტი, [[ნიუ-იორკი|ნიუ-იორკს გაემგზავრა]]. მისი იქაური ცხოვრება და მოღვაწეობა ასახულია Poeta en Nueva York-ში, რომელიც მისი სიკვდილის შემდეგ დაიბეჭდა. [[ესპანეთი|ესპანეთში]] დაბრუნების შემდეგ ჩამოაყალიბა მოხეტიალე სტუდენტთა თეატრი "La Barranca". შემოიარეს მთელი ესპანეთი და შემდეგ იმოგზაურეს სამხრეთ ამერიკაში. სცენაზე გააცოცხლეს გამოჩენილი ესპანელი ოსტატების შემოქმედება. [[1936]] წელს დაიწყო ესპანეთის სამოქალაქო ომი. ლორკა აღზევებული მემარჯვენეების სამიზნე გახდა თავისი პროგრესული აზროვნებისა და მათ მიერ მანკიერად მიჩნეული სექსუალური გამოხატულების გამო. [[1936]] წლის [[19 აგვისტო|19 აგვისტოს]] ფედერიკო გარსია ლორკა სასტიკად იქნა ნაწამები და დახვრეტილი ფალანგისტების მიერ.


'''შემოქმედება:''' 

*Impresiones y Paisajes 
*Libro de Poemas 
*El maleficio de la mariposa 
*Canciones 
*Poema del cante jondo 
*Mariana Pineda 
*Romancero gitano 
*Poeta en Nueva York 
*Diván de Tamarit 
*Llanto por Ignacio Sánchez Mejías Yerma 
*Bodas de Sangre 
*La casa de Bernarda Alba
