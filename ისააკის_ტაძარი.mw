[[სურათი:St Isaacs SPb.jpg|thumb|300px|წმინდა ისააკის ტაძარი]]
'''წმინდა ისააკის საკათედრო ტაძარი''' სანქტ-პეტერბურგში, რუსეთი, ამ ქალაქის უდიდესი ტაძარია და ასევე უდიდესი ქრისტიანული ეკლესია იყო რუსეთში მისი აგების პერიოდში (101.5 მ. სიმაღლით). ტაძარი აგებულია [[ნეოკლასიციზმი|ნეოკლასიკურ]] სტილში ბიზანტიური ჯვრის ეკლესიის ნიმუშზე და მიეძღვნა წმ. ისააკ დალმატიელს, მფარველ წმინდანს პეტრე დიდის, რომელიც მის დღეს იყო დაბადებული.

ტაძრის მშენებლობა ბრძანა იმპერატორმა [[ალექსანდრე I]]-მა ადრინდელი რინალდისეული სტრუქტურის ადგილას. სპეციალურად შექმნილმა კომისიამ რამდენიმე პროექტი განიხილა, მათ შორის იყო ფრანგი ოგიუსტ დე მონფერას (1786 - 1858) ნამუშევარიც, რომელიც ნაპოლეონის დიზაინერი შარლ პერსიეს ატელიეში იყო განსწავლული. მონფერას პროექტი კომისიის ზოგიერთმა წევრმა დაიწუნა მისი ოთხი იდენტური კოლონადის მშრალი ცივი რითმულობის გამო. თუმცა იმპერატორმა, რომელიც არქიტექტურის პომპეზურ იმპერიულ სტილს ამჯობინებდა, კომისიის გადაწყვეტილება მონფერას სასარგებლოდ შეცვალა.

ტაძრის მშენებლობა 40 წელს (1818-1858) გაგრძელდა მონფერას ზედამხედველობის ქვეშ. საბჭოთა მმართველობის პერიოდში შენობა ჯერ მიტოვებული იყო, შემდეგ კი [[ათეიზმი|ათეიზმის]] მუზეუმად გადაკეთდა. [[მმო|მეორე მსოფლიო ომის]] დროს  გუმბათი ნაცრისფრად შეიღება მტრის ბომბდამშენებისგან დასაცავად. ამჟამად ტაძარში ლოცვის უფლება ნებადართულია მხოლოდ მის მარცხენა კაპელაში, მთავარ ნაწილში კი დღესასწაულების დროს. 

[[კატეგორია:სანქტ-პეტერბურგის არქიტექტურა]]
[[კატეგორია:რუსეთის ტაძრები]]
[[კატეგორია:ქრისტიანული ტაძრები]]


[[de:Isaakskathedrale]]
[[en:Saint Isaac's Cathedral]]
[[ko:이삭 성당]]
[[it:Cattedrale di Sant'Isacco]]
[[ru:Исаакиевский собор]]
[[fi:Iisakin kirkko]]
[[sv:Isakskatedralen]]
