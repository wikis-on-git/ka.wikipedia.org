'''მედიცინა''' არის [[მეცნიერება|მეცნიერებისა]] და პრაქტიკული საქმიანობის დარგი, რომელიც მიმართულია ადამიანთა [[ჯანდაცვა|ჯანმრთელობის]] დაცვის, [[დაავადება|დაავადებების]] თავიდან აცილებისა და [[მკურნალობა|მკურნალობის]], [[სიცოცხლე|სიცოცხლის]] გახანგრძლივებისაკენ. საუკუნეების განმავლობაში ადამიანთა გამოცდილებით დაგროვდა სამკურნალო საშუალებები და მეთოდები, რომლებიც შემონახულ იქნა, მათ შორის [[ხალხური მედიცინა|ხალხურ მედიცინაში]] და რომლებიც მოგვიანებით მეცნიერული მედიცინის ნაწილი გახდა.


სამკურნალო ხელოვნების მწვერვალი ძველ სამყაროში იყო [[ჰიპოკრატე|ჰიპოკრატეს]] საქმიანობა. ჩვ.წ. მე-2 საუკუნეში ანტიკური მედიცინის წარმოდგენები სისტემატიზებულ იქნა [[გალენოსი, კლავდიუს|გალენოსის]] მიერ. მისი სისტემა, შევსებული [[ავიცენა|ავიცენას]] მიერ, და კანონიზებულ იქნა [[ეკლესია|ეკლესიის]] მიერ, ბატონობდა თითქმის ახალი ეპოქის დასაწყისამდე. მე-16-17 საუკუნეებში [[ვეზალიუსი, ანდრეას|ა.ვეზალიუსის]], [[ჰარვი, უილიამ|უ.ჰარვის]], აღმოჩენებმა, [[პარაცელსუსი|პარაცელსუსის]] შრომებმა, ა.პარეს და ტ.სიდენჰემის მოღვაწეობამ ხელი შეუწყო მედიცინის დაბრუნებას ცდისეულ ცოდნის საფუძვლებში.   [[ბუნებისმეტყველება|ბუნებისმეტყველებისა]] და [[ტექნიკა|ტექნიკის]] მიღწევებმა, კლინიკურ-ანატომიური და კლინიკურ-ექსპერიმენტული მიმართულებების განვითარებამ, ავადმყოფობის კვლევის ობიექტურმა მეთოდებმა განაპირობებს მეცნიერული მედიცინის ჩამოყალიბება.


მედიცინის განვითარების პროცესში მოხდა მისი დიფერენცირება რამდენიმე დამოუკიდებელ დარგად, რომლებიც შეისწავლიან:

*ჯანმრთელი ადამიანის ორგანიზმის აგებულებას და ფუნქციებს - [[ანატომია]], [[ფიზიოლოგია]], [[ჰისტოლოგია]], [[ბიოქიმია]] და სხვა.
*ავადმყოფ ორგანიზმს - [[პათოლოგიური ანატომია]], [[პათოლოგიური ფიზიოლოგია]] და სხვა.
*ავადმყოფობები და მათი მკურნალობა - [[თერაპია]], [[ქირურგია]] და სხვა.
*გარემოს ზეგავლენა ადამიანის ჯანმრთელობაზე - [[ჰიგიენა]].


'''მედიცინის დარგები'''

*[[ანესთეზიოლოგია]] - შეისწავლის გაუტკივარების საკითხებს ოპერაციის გასაკეთებლად
*[[გენეტიკა]] - შეისწავლის ორგანიზმების მემკვიდრეობასა და ცვალებადობას
*[[გინეკოლოგია]] - შეისწავლის ქალის სასქესო ორგანოებს და მათ დაავადებებს
*[[დერმატოლოგია]]  - შეისწავლის კანის სნეულებებს
*[[ენდოკრინოლოგია]] - შეისწავლის შინაგანი სეკრეციის ჯირკვლების აგებულებას და ფუნქციებს
*[[ვენეროლოგია]] - შეისწავლის ვენერიულ სნეულებებს
*[[იმუნოლოგია]] - შეისწავლის ადამიანის იმუნიტეტს	
*[[კარდიოლოგია]] - შეისწავლის გულის დაავდებებს
*[[ლოგოპედია]] - შეისწავლის მეტყველების ნაკლს და მის მკურნალობას	
*[[ნეფროლოგია]] - შეისწავლის თირკმლების დაავადებებს
*[[ონკოლოგია]] - შეისწავლის სიმსივნეებს და მათი მკურნალობის მეთოდებს
*[[ორთოპედია]] - შეისწავლის ხერხემლისა და კიდურების დეფორმაციას
*[[ოსტეოლოგია]] - შეისწავლის ძვლების ფორმასა და სტრუქტურას
*[[ოტორინოლარინგოლოგია]] - შეისწავლის ყურის, ცხვირისა და ყელის დაავადებებს
*[[ოფთალმოლოგია]] - შეისწავლის თვალის სნეულებებს და მათ მკურნალობას
*[[პათოლოგია]] - შეისწავლის ავადმყოფობის პროცესებს 
*[[პედიატრია]] - შეისწავლის ბავშვთა სნეულებებს
*[[სექსოლოგია]] - შეისწავლის ადამიანის სექსუალური აღზრდის მეთოდებს
*[[სტომატოლოგია]] - შეისწავლის პირის ღრუს და კბილების დაავადებებს
*[[ტოქსიკოლოგია]] - შეისწავლის შხამების თვისებებს და მათ ზეგავლენას ორგანიზმზე
*[[ტრავმატოლოგია]] - შეისწავლის ტრავმულ დაზიანებებს და მათ მკურნალობას
*[[ფარმაკოლოგია]] - შეისწავლის სამკურნალო ნივთიერებათა მოქმედებას ორგანიზმზე
*[[ფარმაცევტიკა]] - იგივეა რაც ფარმაცია
*[[ფარმაცია]]  - შეისწავლის სამკურნალო საშუალებების მოპოვების, დამუშავების, დამზადების წესებს
*[[ფიზიოლოგია]] - შეისწავლის ცოცხალი ორგანიზმების სასიცოცხლო ფუნქციებს
*[[ფსიქიატრია]] - შეისწავლის ფსიქიურ დაავადებებს და მათ მკურნალობას
*[[ფტიზიატრია]] - შეისწავლის ფილტვების ტუბერკულოზს და მის მკურნალობას
*[[ჰემატოლოგია]] - შეისწავლის სისხლის შემადგენლობას, თვისებებს და დაავადებებს
*[[ჰისტოლოგია]] - შეისწავლის ადამიანის ორგანიზმის ქსოვილთა აგებულებას


'''იხილეთ აგრეთვე'''

*[[ჯანდაცვა]]
*[[ჯანმრთელობის დაცვის მსოფლიო ორგანიზაცია]]

[[კატეგორია:მედიცინა|*]]
[[ar:صحة]]
[[bg:Здраве]]
[[bn:স্বাস্থ্য]]
[[da:Helse]]
[[de:Gesundheit]]
[[de:Wellness]]
[[el:Υγεία]]
[[en:Medicine]]
[[eo:Sano]]
[[es:Salud]]
[[fr:Santé]]
[[id:Kesehatan]]
[[ja:健康]]
[[nl:Gezondheid]]
[[ms:kesihatan]]
[[nb:Helse]]
[[nb:Helse]]
[[pt:Saúde (medicina)]]
[[simple:Health]]
[[tl:Kalusugan]]
[[zh:健康]]
