'''ფარცხისის ბრძოლა 1074''', ბრძოლა [[განძა|განძის]] გამგებელს სარანგსა და [[საქართველოს სამეფო|საქართველოს]] მეფე [[გიორგი II|გიორგი II-ს]] შორის. სელჩუკთა სულთანმა მალიქ-შაჰმა განძის აოხრებისა და ამირა ფადლონის დარტყმის შემდეგ განძის გამგებლობა სარანგს დააკისარა. მან 48 ათასი მხედარი  დაუტოვა და დაავალა ქართლის დარბევა. სარანგმა მოიშველია დვინისა და დმანისის ამირები და [[ქართლის სამეფო|ქართლს]] შეესია, გიორგი II-მ სწრაფად შეკრიბა ჯარი, მოკავშირედ გაიხადა [[კახი|კახთა]] მეფე [[აღსართან I]], მტერს ფარცხისთან (ახლანდელი [[თეთრი წყაროს რაიონი]]) შეება, დაამარცხა და გააქცია იგი. ფარცხასთან ქართველთა გამარჯვებას დიდი მნიშვნელობა ჰქონდა. ამით წახალისებულმა გიორგი II-მ, ისარგებლა რა [[ბიზანტიის იმპერია|ბიზანტიის იმპერიის]] დასუსრებით, გაილაშქრა და დაიბრუნა სამხრეთ და დასავლეთ საქართველოს მიწა-წყალი ([[ანაკოფია|ციხე ანაკოფია]] და აგრეთვე [[კლარჯეთი|კლარჯეთის]], [[შავშეთი|შავშეთის]], [[ჯავახეთი|ჯავახეთისა]] და [[არტაანი|არტაანის]] მრავალი ციხე).


[[კატეგორია:საქართველოს ბრძოლები]]
