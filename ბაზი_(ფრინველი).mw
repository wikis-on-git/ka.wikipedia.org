'''ბაზი''' ([[სპარსული ენა|''სპარს.'']] ბაზ - მიმინო, ქორი), მონადირე დამჭერ [[ფრინველები|ფრინველთ]]ა ზოგადი სახელი. განეკუთვნება [[მთის არწივი]], [[სონღული]], [[გავაზი]], [[შავარდენი]], [[ქორი]], [[მიმინო]] და ნაწილობრივ [[მარჯანი]]. [[ყირგიზეთი|ყირგიზეთსა]] და  ყაზახეთში მთის არწივით (ბერკუტი) ნადირობენ [[მელა|მელაზე]], კურდღელზე, ზოგჯერ მელაზე; ქორით - იხვზე, ბატზე, ხოხობზე, გნოლზე; თურქმენეთში გავაზი სანადიროფ შემოდგომასა და ზამთარში გაჰყავთ. ბაზს იჭერენ ბადით, ხაფანგით ანდა ნახევრადშებუმბვლილი ბარტყი ამოჰყავთ ბუდიდან, შებუმბვლის შემდეგ მართვეს წვრთნიან ნადირ-დრინველზე სანადიროდ, ზრდასრულს კი არჩევენ ადამიანს და გარემო პირობებს. გაზს კვებავენ ხორცით. სათანადო მოვლით მთის არწივს სანადიროდ იყენებენ 20 წლის ასაკამდე, გავაზსა და ქორს 5-7 წლამდე.

ბაზით [[ნადირობა]], როგორც სპორტის სახეობა, [[საქართველო|საქართველოში]] ძველთაგანვე იყო გავრცელებული. ქორით ნადირობდნენ ხოხობსა და ტყის ქათამზე, იშვიათად იხვზე, მიმინოთი - მწყერზე, ღალღასა  და წყლის ფრინველზე ქორსა და მიმინოს ახლაც წვრთნიან (მართავენ). ბაზს იჭერენ სამკუთხედი ფორმის ჩიტბადით გორაკზე (საირაო), სადაც შემოდგომაზე თავს იყრიან გადამფრენი მტაცებელი ფრინველები. ქ. ოზურგეთში სექტემბრის თვეში დაწესებული იყო ბაზიერის დღე. [[1969]] წლიდან საქართველოში ყოველწლიურად ტარდებოდა გამოფენა-შეჯიბრი, სადაც შეფასება ეძლეოდა ბაზის გარეგნობასა და გაწვრთილობას. დასავლეთ საქართველოში მიმინოთი მწყერზე ნადირობდნენ.

[[კატეგორია:ფრინველები]]
