'''ბაგრატ I''' კურაპალატი, [[ტაო-კლარჯეთი|ტაო-კლარჯეთის]] მთავარი (826-876), ძე [[აშოტ I დიდი |აშოტ I კურაპალატისა]]. დაახლოებით [[830]] ბიზანტიის კეისრისაგან მიიღო "ქართველთა კურაპალატის" ტიტული. იბრძოდა მთელი ქართლის შემოსაერთებლად. ამ მიზნით [[843]] მიეშველა არაბთა ხალიფის სარდალს [[მუჰამად იბნ ხალიდის შემოსევები საქართველოში|მუჰამად იბნ ხალიდს]] [[თბილისი|თბილისის]] ამირა საჰაკისა და მისი მოკავშირე კახელების წინააღმდეგ ბრძოლაში. დაბა რეხთან დამარცხების შემდეგ ბაგრატ I ტაო-კლარჯეთში დაბრუნდა და მალე თვით საჰაკის მოკავშირე გახდა. ქართლში [[ბუღა თურქის შემოსევა 853-854|ბუღა თურქის ლაშქრობისას]] ([[853]]) ბაგრატ I არაბებს მიემხრო და მონაწილეობდა საჰაკის შეპყრობასა და ქართლში შემოჭრილი აფხაზთა მეფის ლაშქართან ბრძოლაში, მაგრამ ქართლში გაბატონება ამჯერადაც ვერ შეძლო.

ბაგრატ I-ის დროს ტაო-კლარჯეთში გრძელდებოდა აშოტ I-ის მიერ დაწყებული დიდი საეკლესიო-სამონასტრო მშენებლობა, რობლის ერთ-ერთი ინიციატორი [[გრიგოლ ხანძთელი]] იყო.

[[კატეგორია:ქართველები]]
[[de:Bagrat I. Kuropalat]]
