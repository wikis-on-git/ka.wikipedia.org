'''გიგაური, გიორგი''' ხვთისოს ძე (* [[23 მაისი]], [[1928]], სოფ. ბლო, ახლანდელი დუშეთის რაიონი), [[ქართველები | ქართველი]] პოეტი. დაამთავრა თბილისის სახელმწიფო უნივერსიტეტის იურიდიული ფაკულტეტი ([[1953]]). პირველი ლექსები გამოაქვეყნა [[1951]], პირველი წიგნი "მთების სიმღერა" - [[1957]]. გამოქვეყნებული კრებულთაგან აღსანიშნავია: "ჭიუხი, წვიმა და ჩანჩქერები" ([[1961]]), "ბალადა შვიდი ხევსურისა" ([[1965]]), "სიცოცხლე გრძელდება" ([[1969]]), "აღსარება" ([[1974]]), "იმედის ბილიკი" ([[1976]]), "გზაგასაყართან" ([[1980]]), "ხევსურეთ რა ამბავია?" ([[1985]]) და სხვა. მის ლექსებში გაცოცხლებულია სახელოვან წინაპართა სახეები, საინტერესოდაა დახატული მთიელი ადამიანების ცხოვრება. პოეტს განსაკუთრებით ახარებს ნასოფლარების აღდგენა-აღორძინება და ჩამქრალ კერებში სიცოცხლის დაბრუნება. [[ვაჟა-ფშაველა | ვაჟა-ფშაველას]] სახელობის ლიტერატურული პრემია ([[1994]]).


[[კატეგორია: ქართველები]]
