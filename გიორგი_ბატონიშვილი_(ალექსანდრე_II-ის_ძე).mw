'''გიორგი ბატონიშვილი''' (ბაგრატიონი) (* დაახლოებით [[1570]] ―  †  [[12 მარტი]]. [[1605]]), [[კახეთის სამეფო | კახეთის სამეფოს]] პოლიტიკური მოღვაწე, [[ალექსანდრე II, გიორგი VIII-ის ძე | ალექსანდრე II-ის]] ვაჟი. [[1601]], როცა მისმა ძმამ [[დავით I, ალექსანდრე II-ის ძე | დავითმა ]] მამის ტახტი მიიტაცა, გიორგი ბატონიშვილი  დავითის წინააღმდეგ გამოვიდა. დავითმა შერიგების მიზნით გიორგი ბატონიშვილს საუფლისწულო უბოძა. [[1602]] გიორგი ბატონიშვილმა და მისმა მომხრე თავადებმა შეთქმულება მოაწყვეს დავითის წინააღმდეგ. შეთქმულება გამჟღავნდა. გიორგი ბატონიშვილმა კათალიკოსს შეაფარა თავი, მაგრამ [[ქართლის სამეფო | ქართლის]] მეფემ [[გიორგი X | გიორგი X-მ]] დავითს გადასცა, რომელმაც იგი საპყრობილეში ჩასვა. დავითის გარდაცვალებისა და ალექსანდრე II-ის ხელახლა გამეფების შემდეგ, მამამ გიორგი ბატონიშვილი საპყრობილიდან გაათავისუფლა. [[1604]] დასაწყისიდან 1605 მარტამდე, ალექსანდრე II-ის [[ირანი | ირანში]] ყოფნის დროს, გიორგი ბატონიშვილი კახეთს განაგებდა. 1604 აგვისტოში [[რუსეთი | რუსეთის]] ხელმწიფის ელჩები მიიღო. 1604 ოქტომბერს დაამარცხა განჯა-შემახის ხანები, რომლებიც ქ. ძეგამზე მოდიოდნენ. ამ ლაშქრობაში გიორგი ბატონიშვილს ახლდა 40 მეთოფისგან შემდგარი რუსთა ელჩების მცველი რაზმი. 1605 წლის 1 იანვარს გიორგი ბატონიშვილმა დარბაზის წევრებთან ერთად რუსეთის ხელმწიფის ერთგულების ფიცი მიიღო. მამამისთან ერთად ძეგამში მოკლა საკუთარმა ძმამ [[კონსტანტინე I, ალექსანდრე II-ის ძე  | კონსტანტინე I-მა]].



[[კატეგორია:ქართველები]]
