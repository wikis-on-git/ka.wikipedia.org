'''ალექსანდრე ბაგრატიონი'''(* [[1674]], [[თბილისი]] ― † [[1711]], [[პიტეო]]), მეფე [[არჩილ II]]-ის ძე, ცარისტული [[რუსეთი]]ს არმიის არტილერიის ფუძემდებელი, რუსეთის პირველი გენერალ-ფელდციხმაისტერი ([[1700]]). [[1684]]-იდან იზრდებოდა [[მოსკოვი]]ს სამეფო კარზე და [[პეტრე I]]-ის ყურადღება მიიპყრო. [[1697]] მასთან ერთად იმოგზაურა [[ევროპა]]ში; [[კენიგსბერგი|კენიგსბერგსა]] და [[ჰააგა]]ში 1699-მდე სწავლობდა საარტილერიო საქმეს. 1700 წლის 19 მაისს პეტრე I-მა მიანიჭა გენერალ-ფელდცოიხმაისტერის წოდება და რუსეთის არტილერიის უფროსად დანიშნა. ალექსანდრე ბატონიშვილი შეუდგა რუსეთის არტილერიის რეორგანიზაციას. შვეციის წინააღმდეგ [[ჩრდილოეთის ომი 1700-1721|ომში]] იგი [[რუსეთი]]ს არტილერიას ხელმძღვანელობდა. 1700 წლის 19 ნოემბერს ნარვის ბრძოლაში შვედებმა ტყვედ ჩაიგდეს. ტყვეობაში მყოფ ალექსანდრე ბატონიშვილს პეტრე I-მა წოდება და ნახევარი ხელფასი შეუნარჩუნა, [[1711]] კი გამოიხსნა ტყვეობიდან, მაგრამ დაავადებული გზაში გარდაიცვალა. დაკრძალულია მოსკოვში, დონის მონასტერში. ალექსანდრე ბატონიშვილს რუსულიდან ქართულად უთარგმნია "სადიდებელნი გალობანი უფლისა ჩუენისა იესო ქრისტესნი" (საქართველოს მეცნიერებათა აკადემიის კ. კეკელიძის სახელობის ხელნაწერთა ინსტიტუტის ფონდი A- 347); ფიქრობენ, რომ მასვე ეკუთვნის იმპერატორ ბასილი მაკედონელის "ტესტამენტის" (ანდერძის) თარგმანი.




[[კატეგორია:ქართველები]]
