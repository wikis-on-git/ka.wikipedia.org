'''ალექსანდრე ბაგრატიონი'''(* [[1674]], [[თბილისი]] ― † [[1711]], [[პიტეო]]), მეფე [[არჩილ II|არჩილ II-ის]] ძე, ცარისტული [[რუსეთი|რუსეთის]] არმიის არტილერიის ფუძემდებელი, რუსეთის პირველი გენერალ-ფელდცეხმაისტერი ([[1700]]). [[1684]]-იდან იზრდებოდა [[მოსკოვი]]ს სამეფო კარზე და [[პეტრე I]]-ის ყურადღება მიიპყრო. [[1697]] მასთან ერთად იმოგზაურა [[ევროპა|ევროპაში]]; [[კენიგსბერგი|კენიგსბერგსა]] და [[ჰააგა|ჰააგაში]] 1699-მდე სწავლობდა საარტილერიო საქმეს. 1700 წლის 19 მაისს პეტრე I-მა მიანიჭა გენერალ-ფელდცოიხმაისტერის წოდება და რუსეთის არტილერიის უფროსად დანიშნა. ალექსანდრე ბატონიშვილი შეუდგა რუსეთის არტილერიის რეორგანიზაციას. შვეციის წინააღმდეგ [[ჩრდილოეთის ომი 1700-1721|ომში]] იგი [[რუსეთი|რუსეთის]] არტილერიას ხელმძღვანელობდა. 1700 წლის 19 ნოემბერს ნარვის ბრძოლაში შვედებმა ტყვედ ჩაიგდეს. ტყვეობაში მყოფ ალექსანდრე ბატონიშვილს პეტრე I-მა წოდება და ნახევარი ხელფასი შეუნარჩუნა, [[1711]] კი გამოიხსნა ტყვეობიდან, მაგრამ დაავადებული გზაში გარდაიცვალა. დაკრძალულია მოსკოვში, დონის მონასტერში. ალექსანდრე ბატონიშვილს რუსულიდან ქართულად უთარგმნია "სადიდებელნი გალობანი უფლისა ჩუენისა იესო ქრისტესნი" (საქართველოს მეცნიერებათა აკადემიის კ. კეკელიძის სახელობის ხელნაწერთა ინსტიტუტის ფონდი A- 347); ფიქრობენ, რომ მასვე ეკუთვნის იმპერატორ ბასილი მაკედონელის "ტესტამენტის" (ანდერძის) თარგმანი.

[[კატეგორია:ქართველები]]
[[კატეგორია:დაბადებული  1674]]
[[კატეგორია:გარდაცვლილი  1711]]
