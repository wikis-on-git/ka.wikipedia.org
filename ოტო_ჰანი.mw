[[image:B53.jpg|thumb|right|ჰანი, ოტო]]
'''ჰანი, ოტო''' (* [[8 მარტი]], [[1879]], [[მაინის ფრანკფურტი]] ―    †      [[28 ივლისი]], [[1968]], [[გეტინგენი]]), [[გერმანელები | გერმანელი]] ქიმიკოსი. სწავლობდა [[მარბურგი | მარბურგისა]] და [[მიუნხენი | მიუნხენის]] უნივერსიტეტებში, [[1919]]-[[1934]] [[პროფესორი]] [[ბერლინი | ბერლინში]]. [[1912]]-იდან მუშაობდა იმპერატორ ვილჰელმის სახელობის ქიმიის ინსტიტუტში (ბერლინში), სადაც [[1938]]-მდე [[მაიტნერი, ლიზე  | ლ. მაიტნერთან]] ერთად ჩაატარა გამოკვლევა ([[1928]]-იდან ამ ინსტიტუტის დირექტორი). [[1946]]-[[1960]] - [[პლანკი, მარქს | მ. პლანკის]] საზოგადოების [[პრეზიდენტი]] [[გერმანიის ფედერაციულ რესპუბლიკა | გერმანიის ფედერაციულ რესპუბლიკაში]], [[1960]]-იდან - საპატიო პრეზიდენტი. ჰანის ძირითადი შრომები ეძღვნება რადიოაქტიურობის გამოკვლევას. აღმოაჩინა მრავალი იზოტოპი და ახალი რადიოაქტიური ელემენტი პროტაქტინიუმი (ლ. მაიტნერთან ერთად). პირველმა აღმოაჩინა ბუნებრივი რადიოაქტიური ელემენტების ბირთვული იზომერიის მოვლენა ([[1921]]) და ფ. შტრასმანთან ერთად ([[1938]]) ურანის [[ბირთვის გაყოფა]] ნეიტრონების მოქმედებით ([[ბირთვული რეაქციები]]). [[ნობელის პრემია]] ([[1944]]). მსოფლიოს მრავალი აკადემიის წევრი.


[[კატეგორია:გერმანელები]]
[[კატეგორია:ნობელის პრემია ქიმიის დარგში]]
