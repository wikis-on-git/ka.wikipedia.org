'''ჰაიზენბერგი, ვერნერ''' კარლ (* [[5 დეკემბერი]]. [[1901]], [[ვიურცბურგი]] ―   †   [[1 თებერვალი]]. [[1976]],[[ მიუნხენი]]), [[გერმანელები | გერმანელი]] ფიზიკოსი, [[კვანტური მექანიკა | კვანტური მექანიკის]] ერთ-ერთი შემქმნელი. [[1923]] დაამთავრა მიუნხენის უნივერსიტეტი, სადაც ისმენდა [[ზომერფელდი, არნოლდ | ა. ზომერფელდის]] ლექციებს. 1923-1927 იყო [[ბორნი, მაქს | მ. ბორნის]] ასისტენტი, [[1927]]-[[1941]] - [[ლაიფციგი | ლაიფციგისა]] და [[ბერლინი | ბერლინის]] უნივერსიტეტების [[პროფესორი]], 1941-იდან - [[პლანკი, მაქს | მაქს პლანკის]] ინსტიტუტის პროფესორი და დირექტორი ბერლინსა და [[გეტინგენი | გეტინგენში]], ხოლო [[1955]]-იდან - მიუნხენში.

	[[1925]] [[ბორი, ნილს | ნ. ბორთან]] ერთად დაამუშავა ე. წ. მატრიცული მექანიკა (კვანტური მექანიკის პირველი ვარიანტი), რომელმაც შასაძლებელი გახადა [[ჰელიუმი | ჰელიუმის]] ატომის მახასიათებლების კვანტურ-მექანიკური გამოთვლა. [[1927]] ჩამოაყალიბა [[განუსაზღვრელობათა თანაფარდობა]].  კვანტური მექანიკის საკითხებზე შექმნილი შრომებისათვის მიენიჭა [[ნობელის პრემია]] ([[1932]]). დაამუშავა ფერომაგნეტიკების სპონტანური დამაგნიტებისა და გაცვლითი ურთიერთქმედების თეორია. შრომები აქვს ატომბირთვის თეორიის, რელატივისტური კვანტური მექანიკისა და ველის ერთიანი თეორიის საკითხებზე.

[[კატეგორია:გერმანელები]]
