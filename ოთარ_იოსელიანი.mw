[[სურათი:Otar Iosseliani.jpg|thumb|250px|ოთარ იოსელიანი [[ბერლინალე|ბერლინალეზე]], 2002]]
'''ოთარ იოსელიანი ([[2 თებერვალი]], [[1934]], [[თბილისი]]) - საბჭოთა პერიოდის ქართველი კინორეჟისორი.

==ბიოგრაფია==
[[1952]] წელს დაამთავრა თბილისის კონსერვატორია კომპოზიციის, დირიჟორისა და ფორტეპიანოს განხრებით. 1953 წელს მოსკოვში მიემგზავრება, სადაც ორი წელი მოსკოვის სახელმწიფო უნივერსიტეტის ფიზიკა-მათემატიკის ფაკულტეტზე სწავლობდა. [[1961]] წელს დაამთავრა რუსეთის სახელმწიფო კინემატოგრაფიის ინსტიტუტი (რუს. ВГИК), სადაც უშუალოდ [[დოვჟენკო, ალექსანდერ|ალექსანდერ დოვჟენკოსა]] და [[ჭიაურელი, მიხეილ|მიხეილ ჭიაურელის]] მოსწავლე იყო.

1962 წელს დგამს მცირემეტრაჟიან ფილმს "აპრილი", ხოლო 1964 წელს გადაიღო დოკუმენტური ფილმი "თუჯი", რომელშიც აღწერა მეტალურგიული კომბინატის მუშაობის ერთი დღე. უკვე ამ ფილმებში გამოჩნდა რეჟისორის ორიგინალური სტილი, რომელიც აშკარა იყო მის პირველ სრულმეტრაჟიან სურათში "ფოთოლცვენა" (1966). ამ ფილმისთვის მან [[კანის ფესტივალი|კანის კინოფესტივალის]] სპეციალური კინოპრესის ჯილდო და ჟორჟ სადულის პრიზი დაიმსახურა საუკეთესო სადებიუტო ნამუშევრისთვის. 1971 წელს ეკრანებზე გამოვიდა ფილმი "იყო შაშვი მგალობელი", ხოლო 1976 წელს კი რეჟისორმა დადგა "პასტორალი", რომელმაც [[ბერლინალე|ბერლინის ფესტივალის]] კინო-პრესის ჯილდო დაიმსახურა.

1980-იანი წლების დასაწყისიდან ოთარ იოსელიანი საფრანგეთში მუშაობს, სადაც რამდენიმე დოკუმენტურ და მცირემეტრაჟიან ფილმს იღებს: 1984 წელს "მთვარის ფავორიტებმა" ვენეციის კინოფესტივალის ჟიურის სპეც. პრიზი დაიმსახურა. იგივე პრემია მიენიჭა იოსელიანის ორ სხვა ფილმსაც - "და იყო სინათლე" (1989) და "ყაჩაღები. თავი VII" (1996). 1999 წელს ეკრანებზე გამოვიდა ოთარ იოსელიანის ახალი ფილმი "In vino veritas!", რომელშიც ის თავად ასრულებს ერთ-ერთ მთავარ როლს.

==ფილმოგრაფია==
*[[1966]] - "გიორგობისთვე"
*[[1970]] - "იყო შაშვი მგალობელი"
*[[1976]] - "პასტორალი"
*[[1984]] - "Les Favoris de la lune" (მთვარის ფავორიტები)
*[[1989]] - "Et la lumière fut" (და იყო სინათლე)
*[[1992]] - "La Chasse aux papillons" (ნადირობა პეპლებზე)
*[[1996]] - "Brigands, chapitre VII" (ყაჩაღები. თავი VII)
*[[1999]] - "In vino veritas!" (აცრ "მშვიდობით, მშობლიურო მიწავ!)
*[[2002]] - "Lundi matin" (ორშაბათი დილა)
*[[2006]] - "Jardins en automne" (შემოდგმომის ბაღები) - გადაღების პროცესშია.

==რესურსები ინტერნეტში==
*[http://www.kinomag.ru/author-auz698.html ოთარ იოსელიანი ბიოგრაფია და ფილმოგრაფია (რუსულად)].

[[კატეგორია:ქართველები]]
[[კატეგორია:ქართველი კინორეჟისორები]]

[[de:Otar Iosseliani]]
[[fr:Otar Iosseliani]]
[[fi:Otar Ioseliani]]
[[ru:Иоселиани, Отар Давидович]]
