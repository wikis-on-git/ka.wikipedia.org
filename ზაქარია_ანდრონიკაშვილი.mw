'''ზაქარია თამაზის ძე ანდრონიკაშვილი''' (* დაახლოებით [[1740]] ―    †  [[1800]]), [[ქართლ-კახეთის სამეფო|ქართლ-კახეთის სამეფოს]] პოლიტიკური და სამხედრო მოღვაწე.

სიმამაცის გამო ცნობილი იყო "მიწის მგლის" მეტსახელით.[[ 1756]] თავი გამოიჩინა [[ლეკები|ლეკებთან]] ბრძოლაში სოფ. კატალეთსა და სკრასთან. მეფის ასულ ელენესთან გამიჯნურების გამო [[ერეკლე II|ერეკლე II-მ]] [[რუსეთი|რუსეთში]] გააძევა. თავისი ქალი კი იმერეთის მეფე [[სოლომონ I|სოლომონ I-ის]] ძმას არჩილს მიათხოვა. ელენეს დაქვრივების შემდეგ ([[1771]])  ანდრონიკაშვილი დაბრუნდა რუსეთიდან და დაქორწინდა მასზე. [[1780]] დანიშნეს [[ქიზიყი|ქიზიყის]] [[მოურავი|მოურავად]]. 90-იანი წლების დასაწყისში ერეკლე II-ის დავალებით იბრძოდა იმერეთში თავისი გერის დავით არჩილის ძის (შემდეგში [[სოლომონ II]]) გასამეფებლად. [[1795]] თავი ისახელა [[კრწანისის ბრძოლა 1795|კრწანისის ბრძოლაში]].


[[კატეგორია:ქართველები]]
[[კატეგორია:ქართველი პოლიტიკური მოღვაწეები]]
[[კატეგორია:დაბადებული  1740]]
[[კატეგორია:გარდაცვლილი  1800]]
