მხარე აღმოსავლეთ [[საქართველო|საქართველოში]]. სახელწოდება მომდინარეობს იმ მთისაგან, სადაც ლეონტი მროველის ცნობით დაემკვიდრა ქართველთა ლეგენდარული ეთნარქი - ქართლოსი. მთა “ქართლი” იქცა ქალაქ “ქართლად” (მოიცავდა მცხეთას და წიწამურს), შემდეგ შეიქმნა “დიდი ქართლი”, აქედან კი სახელწოდება მთელ მხარეზე გავრცელდა.


ეთნიკურ-გეოგრაფიულად ელინისტური ხანიდან მოყოლებული ქართლი ორ ნაწილად იყოფოდა: ზენა სოფელი და ქვენა სოფელი. სავარაუდოდ ამ ერთეულთა შორის მიჯნა მტკვარზე გადიოდა. მოგვიანებით, ისტორიული ქართლი გეოგრაფიული მდებარეობისა და უმთავრესი მდინარის მტკვრის დინების მიხედვით სამ ნაწილად იყო გაყოფილი:


#'''[[მესხეთი|ზემო ქართლი]]''' - მხარე მტკვრის ზემო დინებაზე. მასში შედიოდა [[ტაო]], [[კლარჯეთი]], [[კოლა]], [[არტაანი]], [[შავშეთი]], [[სამცხე]], [[ჯავახეთი]], [[თორი]]. ტერმინი შეესაბამება გვიანდელი ხანის “მესხეთს”. 
#'''[[შიდა ქართლი]]''' - მხარე მტკვრის შუა დინებაზე, ცენტრით ქალაქ გორში. მხარის ჩრდილოეთ ნაწილში საბჭოთა ხელისუფლების წლებში შეიქმნა ე.წ. [[სამხრეთ ოსეთის ავტონომიური ოლქი]].
#'''[[ქვემო ქართლი]]''' - მხარე მტკვრის ქვემო დინებაზე, ცენტრით ქალაქ რუსთავში. იგი მოიცავს  ისტორიულ მხარეებს: [[სკვირეთი]], [[თრიალეთი]], [[სომხითი]], [[საბარათიანო]], [[დბანისხევი]] და სხვა.


ქართლის ტერიტორია ძვ.წ. IV საუკუნიდან ქართლის (იბერიის) სამეფოში შედიოდა, რომლის დედაქალაქი ჯერ მცხეთა იყო, შემდეგ თბილისი. X საუკუნეში იგი გაერთიანებული ქართული სახელმწიფო ცენტრი გახდა. XV-XVIII საუკუნეებში აქ ჩამოყალიბდა ქართლის სამეფო, რომელიც 1801 წელს ინკორპორირებულ იქნა რუსეთის იმპერიის მიერ. 


დღევანდელი ადმინისტრაციულ-პოლიტიკური დაყოფით ისტორიული ქართლის ტერიტორია შედის შიდა ქართლის, ქვემო ქართლის, მცხეთა-მთიანეთის და სამცხე-ჯავახეთის მხარეებში.

[[კატეგორია:საქართველოს ისტორიულ-გეოგრაფიული მხარეები]]

[[ca:Kartli]]
[[en:Kartli]]
[[et:Kharthli]]
[[eo:Kartli]]
[[he:כארתלי]]
[[ru:Картли]]
[[fi:Kartli]]
