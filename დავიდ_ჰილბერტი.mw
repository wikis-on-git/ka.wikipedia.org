'''ჰილბერტი, დავიდ''' (* [[23 იანვარი]]. [[1862]], [[ველაუ]], კესიგსბერგის მახლობლად ―     †     [[14 თებერვალი]]. [[1943]], [[გეტინგენი]]), [[გერმანელები | გერმანელი]] მათემატიკოსი. [[1884]] დაამთავრა [[კენიგსბერგი | კენიგსბერგის]] [[უნივერსიტეტი]]. [[1893]]-[[1895]] ამავე უნივერსიტეტის პროფესორი. [[1895]]-იდან [[1943]]-მდე [[გეტინგენი | გეტინგენის]] უნივერსიტეტის [[პროფესორი]]. ჰილბერტის გამოკვლევებმა დიდი გავლენა იქონია [[მათემეტიკა | მათემეტიკის]] მრავალ დარგზე. მისმა მოღვაწეობამ განაპირობა ის გარემოება, რომ XX საუკუნის დასაწყისში გეტინგენი იქცა მათემატიკური გამოკვლევათა მსოფლიო ცენტრად. ჰილბერტის სამეცნიერო ბიოგრაფია გამოკვეთილად იყოფა რამდენიმე პერიოდად, რომლებიც ეძღვნება მათემატიკის რომელიმე დარგს: ინვარიანტთა თეორიას ([[1885]]-[[1893]]), ალგებრულ რიცხვთა თეორიას ([[1893]]-[[1898]]), გეომეტრიის დაფუძნებას ([[1898]]-[[1902]]), ვარიაციული აღრიცხვისა და დიფერენციალური განტოლებათა საკითხებს (1900-[[1906]]), ინტეგრალური განტოლებათა თეორიას (1900-[[1910]]), უორინგის პრობლემას ([[1908]]-[[1909]]), მათემატიკის ფიზიკურ საფუძვლებს ([[1910]]-[[1922]]), მათემატიკურ დაფუძნებას ([[1922]]-[[1939]]). [[1900]] ჰილბერტმა [[პარიზი | პარიზში]], II საერთაშორისო მათემატიკის კონგრესზე, წაიკითხა მოხსენება, რომელშიც ჩამოაყალიბა მათემატიკის 23 ძირითადი პრობლემა, ე. წ. ჰილბერტის პრობლემები. იყო მათემატიკური თეორიის თვალსაჩინოდ გადმოცემის დიდი ოსტატი. სსრკ მეცნიერებათა აკადემიის საპატიო წევრი ([[1934]]-იდან).


[[კატეგორია:გერმანელები]]
