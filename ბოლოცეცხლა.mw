'''ბოლოცეცხლა''' (Phoenicurus), [[ფრინველები|ფრინველების]] გვარი [[ბეღურასნაირნი|ბეღურასნაირთა]] რიგისა. გავრცელებულია [[ევროპა|ევროპასა]] და [[აზია|აზიაში]]. [[საქართველო|საქართველოში]] 3 სახეობაა: [[ჩვეულებრივი ბოლოცეცხლა|ჩვეულებრივი]], [[შავი ბოლოცეცხლა|შავი]] და წითელმუცელა ბოლოცეცხლა; ამათგან პირველი ორი მობუდარი გადამფრენია (ჩვენში მარტიდან ოქტომბრამდეა), [[წითელმუცელა ბოლოცეცხლა]] კი - მობინადრე. ჩვეულებრივი ბოლოცეცხლა ბინადრობს ტყეებში, ბაღებში, პარკებში; შავი ბოლოცეცხლა - ხრამებში, კლდეებზე, ალპურ მდელოებსა და ადამიანის სამოსახლოში, წითელმუცელა ბოლოცეცხლა  - მაღალმთიანეთში - ხეობებში, კლდეთა ნაშალებში. აპრილ-მაისში დებენ 4-6 კვერცხს. კრუხობა გრძელდება 14 დღე. იკვებებიან მწერებით.

 
[[კატეგორია:ბეღურასნაირნი]]
