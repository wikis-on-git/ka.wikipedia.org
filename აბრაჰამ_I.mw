'''აბრაჰამ I''', აბრამი, [[საქართველო | საქართველოს]] [[კათოლიკოსი | კათოლიკოს-პატრიარქი]] XIII-XIV საუკუნეების მიჯნაზე (ადრე მეფის ჯვრისმტვირთველი), პოლიტიკური მოღვაწე. [[დემეტრე II, თავდადებული | დემეტრე II თავდადებულისა]] და [[დავით VIII | დავით VIII-ის]] თანამედროვე. აბრაჰამ I ურდოში თან ახლდა დემეტრე II-ს და ქვეყნისათვის წამებული მეფის ცხედარი მალულად საქართველოში ჩამოასვენა. მანვე აკურთხა მეფედ დავით VIII. აბრაჰამ I ოთხჯერ მონაწილეობდა მეტად რთულ და სახიფათო ელჩობაში. დავალებული ჰქონდა დაეზავებინა მონღოლთა წინააღმდეგ აჯანყებული დავით VIII და ყაზან-ყაენის მიერ საქართველოს ასაოხრებლად წარმოგზავნილი [[ხუტლუბუღა]]. მონღოლებმა ელჩობის ზოგი მონაწილე მოკლეს. შეთანხმება ვერ მოხერხდა. აბრაჰამ I-ის შესახებ ცნობები დაცულია მისი თანამედროვე ანონიმი ჟამთააღმწერლის (XIV ს.) თხზულებაში ("ქართლის ცხოვრება", ტ. 2, თბილისი, [[1959]]).

[[კატეგორია:ქართველები]]


[[კატეგორია:საქართველოს კათოლიკოსები]]
