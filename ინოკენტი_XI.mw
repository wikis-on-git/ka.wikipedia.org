[[სურათი:Innocent XI.jpg|thumb|right|ინოკენტი XI]]

'''ინოკენტი XI''' ''([[ლათინური ენა|ლათ.]] Innocentius Innocentius Undecimus)'' ''ერისკაცობაში'' '''ბენედეტო ოდესკალკი''' ''([[იტალიური ენა |იტალ.]] Benedetto Odescalchi)'' (* [[19 მაისი]] [[1611]], [[კომო]], [[იტალია]]; † [[29 აგვისტო]] [[1689]], [[რომი]], [[იტალია]]) - [[რომის პაპი]] [[1676]]-[[1689]] წლებში. 


==ბიოგრაფია==
ინოკენტი XI დაიბადა [[კომო|კომოში]] პატრიციებისა და ბანკირების ცნობილ ოჯახში. ინოკენტი გამოირჩეოდა განსაკუთრებული ასკეტური ბუნებით და მკაცრი ზნეობრივი ხასიათით. ებრძოდა ნეპოტიზმსა და მიკერძოებას საეკლესოა წოდებათა გაცემისას. ინოკენტი XI-ის მთელი პონტიფიკატი გამოირჩევა წინააღმდეგობით [[ლუი XIV (საფრანგეთი)|ლუი XIV-თან]]. იგი ეწინააღმდეგებოდა ლუი XIV-ის მიერ ჰუგენოტების სასტიკ სდევნას და [[გალიკანიზმი|გალიკანიზმის]] განვითარებას. 1683 წლის 31 მარტს დაითანხმა პოლონელი მეფე [[იან სობიესკი]] და გერმანელი კაიზერი [[ლეოპოლდ I]] და შექმნა წმინდა ლიგა ქრისტიანული ევროპის დასაცავად თურქებისგან, რომელთაც ამდროს უკვე ვენა აქვთ ალყაში მოქცეული. იმავე წლის 12 სექტემბერს ქრისტიანმა ჯარებმა [[კალენბერგის ბრძოლა|კალენბერგის ბრძოლაში]] გამარჯვებით არა მარტო ვენას მოუხსნეს ალყა, არამედ თურქებს უნგრეთის საზღვრებს იქითაც კი, ბელგრადამდე დაახევინეს უკან. ცნობამ ამ გამარჯვების შესახებ საქართველომდეც მიაღწია. ამ ფაქტის ერთ-ერთ დასტურას ითვლება [[გიორგი XI|გიორგი XI-ის]] წერილი ინოკენტი XI-ისადმი, მიწერილი 1687 წელს, სადაც კალენბერგის ბრძოლაში გამაჯვებით აღფრთოვანებული ქართლის მეფე მზადყოფნას გამოთქვამს პაპის მორჩილ მეფეებთან ერთად ბრძოლისათვის და აცხადებს, რომ მთელი საქართველოს მხედრობა ელის პაპის ბრძანებას.
1956 წლის 7 ოქტომბერს ინოკენტი XI ნეტარად იქნა გამოცხადებული.


[[კატეგორია:რომის პაპები]]
[[კატეგორია:დაბადებული 1611]]
[[კატეგორია:გარდაცვლილი 1689]]

[[de:Innozenz XI.]]
[[en:Pope Innocent XI]]
[[es:Inocencio XI]]
[[et:Innocentius XI]]
[[fr:Innocent XI]]
[[it:Papa Innocenzo XI]]
[[ja:インノケンティウス11世 (ローマ教皇)]]
[[ko:교황 인노첸시오 11세]]
[[la:Innocentius XI]]
[[nl:Paus Innocentius XI]]
[[pl:Innocenty XI]]
[[pt:Papa Inocêncio XI]]
[[ru:Иннокентий XI (папа римский)]]
[[sv:Innocentius XI]]
[[zh:諾森十一世]]
