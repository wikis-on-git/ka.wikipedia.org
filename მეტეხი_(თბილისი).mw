[[სურათი:Metekhi, Tbilisi.jpg|thumb|300px|მეტეხის ციხე, ეკლესიითა და გორგასლის ძეგლით.]]
'''მეტეხი''' ისტორიული უბანია [[მტკვარი|მტკვრის]] კლდოვან შემაღლებაზე [[ავლაბარი|ავლაბარში]], [[თბილისი]]. ეს ყველაზე ადრეული დასახლება იყო ქალაქის ტერიტორიაზე. ტრადიციული რწმენით მეფე [[ვახტანგ გორგასალი|ვახტანგ I გორგასალმა]] აქ ეკლესია და ციხესიმაგრე აღმართა, რომელიც ასევე მეფის რეზიდენციის ფუნქციას ასრულებდა. აქედან მომდინარეობს სახელი ''მეტეხი'', რომელიც ძველქართულად "არემარეს სასახლის ირგვლივ" ნიშნავს. ლეგენდის თანახმად ეს იყო ადგილი სადაც მე-5 საუკუნეში წმ. [[შუშანიკ წამებული]] დაკრძალეს. მონღოლთა შემოსევას [[1235]] წელს ვერცერთი ადრინდელი ნაგებობა გადაურჩა.

მეტეხის მაცხოვრის ეკლესია აღმართული კლდის თავზე მეფე [[დემეტრე II]]-ის მიერ 1278-1284 წლებში საკმაოდ განსხვავებული სტილის ქართული თაღოვანი ტაძარი იყო. ეკლესია მოგვიანებით დაზიანდა და რამდენჯერმე აღდგენილ იქნა. მეფე როსტომმა (მეფ. 1633-1658) გაამაგრა არემარე ეკლესიის ირგვლივ ძლიერი ციტადელით, რომელსაც 3000 ჯარისკაცი იცავდა. რუსეთის მმართველობის პერიოდში (1801 წლიდან) ეკლესიამ დაკარგა მისი რელიგიური ფუნქცია და სამხედრო ბარაკად გადაკეთდა. 1819 წელს ციტადელი დაშლილ იქნა და ახალი ნაგებიბით შეიცვალა, რომელიც სატუსაღოს ფუნქციას ასრულებდა 1938 წლამდე.

[[დიდი წმენდა|დიდი წმენდის]] პერიოდში [[ბერია, ლავრენტი|ლავრენტი ბერიას]] გადაწყვეტილი ჰქონდა ამ ეკლესიის დანგრევაც, თუმცა ძლიერ წინააღმდეგობა შეხვდა ქართველ ინტელექტუალთა მხრიდან, მხატვარი და კოლექციონერი დიმიტრი შევარდნაძის მეთაურობით. ბერიამ შესთავაზა ეკლესიის რეპლიკის (ასლის) შემცირებული ზომით შექმნა მუზეუმისთვის, რომელსაც მისი წინადადებით თავად დიმიტრი შევარდნაძე უხელმძღვანელებდა, რაზედაც ამ უკანასკნელის მტკიცე უარი მიიღო. შევარდნაძე წინაარმდეგობის გაწევისთვის დაპატიმრებულ და მოგვიანებით სიკვდილით დასჯილ იქნა. მიუხედავად ამისა, ნაგებობის გადარჩენა მაინც მოხერხდა. უფრო გვიანდელ საბჭოთა პერიოდში ეკლესია თეატრის ფუნქციას ასრულებდა. მეფე ვახტანგ გორგასლის ცხენოსანი ფიგურა სკულპტორი [[ამაშუკელი, ელგუჯა|ელგუჯა ამაშუკელის]] მიერ ეკლესიის წინ 1961 წელს აღიმართა.

1980-იან წლებში კათოლიკოს-პატრიარქ ილია II-ის ინიციატივითა და პოპულარული მხარდაჭერით დაწყებულ იქნა ეკლესიის საქართველოს საპატრიარქოსთვის დაბრუნების კამპანია. ამ მოთხვონით ცნობილი ქართველი დისიდენტი და მომავალი პრეზიდენტი ზვიად გამსახურდია საშიმშილო აქციასაც აწყობს. კომუნისტური მმართველობის თავდაპირველი წინააღმდეგობის მიუხედავად 1988 წლიდან ეკლესიამ ფუნქციონირება დაიწყო.

ლეგენდის თანახმა მეტეხის კლდე აბოს წამების ადგილი უნდა ყოფილიყო (მე-8 საუკ.), რომელიც თბილისის მფარველი წმინდანია. მცირე ეკლესია მის სახელზე ამჟამად მშენებლობის პროცესშია კლდის ძირთან.

მეტეხის მიდამო მტკვრის საპირისპირო სანაპიროსთან რკინაბეტონის ხიდითაა დაკავშირებული, რომელიც 1951 წელს აიგო ორი ძველი ხიდის ადგილას. სამწუხაროდ, ახალი ხიდის მშენებლობის პროცესში სრულიად დაინგრა სხვადასხვა ნაგებობათა და შენობათა უნიკალური კომპლექსი, რომელიც XVII-XIX საუკუნეებით თარიღდებოდა. ბოლო დროს ქალაქის მთავრობამ წამოიწყო ძველი თბილისის ამ ისტორიული ნაწილის მე-20 საუკუნის დასაწყისის დროინდელ იერზე რესტავრაციის კამპანია.


{{თბილისი}}
[[კატეგორია:თბილისი]]

[[de:Metechi-Kirche]]
[[en:Metekhi]]
