'''ვენის კლასიკური სკოლა''' (~ 1780-1827) - ევროპული მუსიკის სტილის მიმართულება. მასში შედიან 3 უდიდესი კომპოზიტორი, იოზეფ ჰაიდნი, ვოლფგანგ ამადეუს მოცარტი და ლუდვიგ ვან ბეთჰოვენი.

ვენის კლასიკურ სკოლის კომპოზიტორებმა გააერთიანეს მრავალი მანამდელი ჟანრი, ფოლკლორული მუსიდან მოყოლებული ბაროკოს პოლიფონიამდე. გაერთიანდა მრავალი გერმანული, იტალიური და ფრანგული მუსიკალური სტილი და ჟანრი. იხვეწება მრავალი ჟანრი.

ყალიბდება სონატური ფორმა.სამნაწილიანი ფორმა, რომელიც თითქმის ყველა ხელოვნების დარგში გამოიყენება.

ი.სი ბახის შვილის კარლ ემანუელ ბახის შემოქმედებამ, დიდი როლი ითამაშა ჰაიდნის შემოქმედებრივი ცხოვრების განვითარებაზე.

მოცარტი თავის მრავალრიცხოვან მოგზაურობებში ეცნობოდა მნიშვნელოვან ადამიანებს, ი.ქ. ბახს, რომელმაც მოცარტს იტალიური ოპერა და მანჰაიმის სკოლა გააცნო. აგრეთვე იგი იცნობდა ჰენდელისა და ი.ს.ბახის შემოქმედების მნიშვნელოვან ნაწილს.

მოგვიანებით მოცარტის და ჰაიდნის შემოქმედებას ეცნობა ბეთჰოვენი , რაც დიდ გავლენას ახდენს მასზე.

ვენა

ვენა, ამ დროს ერთერთი უმნიშვნელოვანესი კულტურული ცენტრია ევროპის სხვა დიდ ქალაქებთან პარიზთან და ლონდონთან ერთად. 

გადამწყვეტი როლი ვენის კლასიკური სკოლის შექმნაში ითამაშა მოცარტის გადასვლამ ვენაში. იქ ჰაიდნთან ერთად მოღვაწეობის დროს ყალიბდება და იხვეწება სიმებიანი კვარტეტი და პუბლიკაზე ყველაზე გავლენიანი ფორმა - სიმფონია.
