[[Image:DirakPaul.gif|thumb|პოლ ადრიენ მორის დირაკი]]
'''დირაკი, პოლ ადრიენ მორის''' (''Paul Adrien Maurice Dirac'') (*[[8 აგვისტო]], [[1902]], [[ბრისტოლი]] – †[[20 ოქტომბერი]], [[1984]], [[ტალაჰასი]]) – [[ინგლისელები|ინგლისელი]] ფიზიკოსი, კვანტური ფიზიკის ერთ–ერთი ფუძემდებელი.
== მეცნიერული კარიერის პრელუდია  ==
პოლის მამა, წარმოშობით შვეიცარიელი ჩარლზ დირაკი, ბრისტოლის კერძო სკოლაში ფრანგული ენის მასწავლებლად მუშაობდა. პოლის გარდა, ჩარლზს და მის მეუღლეს, ფლორენს ჰოლტენს, ჰყავდათ ქალიშვილი ბეატრისი და ვაჟი რეჯინალდი, რომელმაც [[1924]] წელს გაურკვეველ ვითარებაში თავი მოიკლა. დირაკის მამას დესპოტიზმი და სიმკაცრე ახასიათებდა. დირაკის გადმოცემით, მისი არაჩვეულებრივი სიტყვაძუნწობა განპირობებულია იმით, რომ ფრანგული ენის სწავლების მიზნით მამამისმა შინაურებს ინგლისურად საუბარი აუკრძალა. თორმეტი წლის ასაკში დირაკი დაწყებითი სკოლიდან ბრისტოლის ტექნიკურ კოლეჯში გადაიყვანეს. ამ სასწავლებელში, რომელიც ბრისტოლის უნივერსიტეტის შვილობილ დაწესებულებას წარმოადგენდა, განსაკუთრებული ყურადღება საბუნებისმეტყველო მეცნიერებებს და თანამედროვე ენებს ენიჭებოდა. [[1918]] წელს დირაკი ბრისტოლის უნივერსიტეტის ელექტროტექნიკის ფაკულტეტის სტუდენტი გახდა, ხოლო [[1921]] წელს მან მიიღო ბაკალავრის წოდება. უნივერსიტეტში დირაკი [[აინშტაინი, ალბერტ|ალბერტ აინშტაინის]] [[ფარდობითობის თეორია|ფარდობითობის თეორიით]]  იმდენად დაინტერესდა, რომ მომდევნო ორი წელიწადი მათემატიკის ღრმა შესწავლას მიუძღვნა. [[1923]] წელს იგი კემბრიჯის უნივერსიტეტის ასპირანტი გახდა. 
== ანტისამყარო ==
კემბრიჯში სწავლის დროს დირაკი [[კვანტური მექანიკა|კვანტური მექანიკის]] ორივე ფორმულირებას – [[ჰაიზენბერგი, ვერნერ|ჰაიზენბერგის]] [[მატრიცული მექანიკა|მატრიცულ მექანიკას]] და [[შრედინგერი, ერვინ|შრედინგერის]] ტალღურ ინტერპრეტაციას გაეცნო. ორივე მიდგომას საერთო ნაკლი ახასიათებდა: მათ ფარგლებში მიღებული განტოლებები არარელატივისტურ მიახლოვებას წარმოადგენდნენ, სწორად აღწერდნენ მხოლოდ ნელი ნაწილაკების მოძრაობას (მოძრაობა ნელია, თუ მისი სიჩქარე [[სინათლის სიჩქარე|სინათლის სიჩქარის]] უმნიშვნელო ნაწილია), და  ფარდობითობის თეორიის ეფექტებს არ ითვალისწინებდნდენ. აღნიშნული შეზღუდვის გადალახვას უშედეგოდ ცდილობდა თავად შრედინგერი. წარუმატებლობის მიზეზი ის იყო, რომ მან მიკროობიექტის, კერძოდ კი [[ელექტრონი|ელექტრონის]], ერთ–ერთი ფუნდამენტური მახასიათებელი – [[სპინი]] არ გაითვალისწინა, რადგან მაშინ ის მხოლოდ სამუშაო ჰიპოთეზად მოიაზრებოდა. 
  



[[ar:ديراك]]
[[bn:পল ডিরাক]]
[[ca:Paul Adrien Maurice Dirac]]
[[cs:Paul Dirac]]
[[da:Paul Dirac]]
[[de:Paul Dirac]]
[[en:Paul Dirac]]
[[es:Paul Dirac]]
[[fa:پاول دیراک]]
[[fr:Paul Dirac]]
[[ko:폴 디랙]]
[[id:Paul A.M. Dirac]]
[[ia:Paul Dirac]]
[[it:Paul Adrien Maurice Dirac]]
[[he:פול דיראק]]
[[hu:Paul Dirac]]
[[nl:Paul Dirac]]
[[ja:ポール・ディラック]]
[[no:Paul Dirac]]
[[pl:Paul Adrien Maurice Dirac]]
[[pt:Paul Adrien Maurice Dirac]]
[[ru:Дирак, Поль Адриен Морис]]
[[sl:Paul Adrien Maurice Dirac]]
[[fi:Paul Dirac]]
[[sv:Paul Dirac]]
[[zh:保罗·狄拉克]]
