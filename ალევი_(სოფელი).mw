'''ალევი''', ძველი სოფელი [[ქსანი|ქსნის]] მარცხენა შენაკად [[ალეურა|ალეურის]] ქვემოწელზე (ახლანდელი [[ახალგორის რაიონი]]). იყოფოდა ქვემო და შუა უბნებად, რომლებიც შემდეგ ცალ-ცალკე სოფლებად იქცნენ (ახლანდელი [[ქვემო ალევი]] და [[შუა ალევი]]). 

ადამიანს ამ მიდამოებში უკვე ბრინჯაოს ხანაში უცხოვრია. გვხვდება ანტიკური პერიოდის სამარხებიც. ფაოდალურ ხანაში ალევი ჯერ [[ქსნის ხევი|ქსნის ხევში]] შედიოდა, შემდეგ - [[ქსნის საერისთავო|ქსნის საერისთავოში]]. ეკუთვნოდა ალევის სამების ეკლესიას (VIII-IX სს.), რომელიც მის სამხრეთ-აღმოსავლეთით 3-4 კმ-ზე უნაგირა მთის თხემზე დგას. 

ალევის ე. წ. ოქროსკარიანი სამების ეკლესია მდიდარი და განთქმული სალოცავი იყო აღმოსავლეთ საქართველოში. ეკლესია დარბაზულია, სწორკუთხა საკურთხევლითა და ტრომპებზე დაყრდნობილი კონქით.

[[1804]] წელს ალევში 500-ზე მეტი კაცი ცხოვრობდა 33 კომლად. [[1865]] იგი ქსნის საპოლიციო უბნის ზემო ალევის სასოფლო თემში შედიოდა და 50 კომლს ითვლიდა.


[[კატეგორია:საქართველოს ხუროთმოძღვრების ძეგლები]]
[[კატეგორია:საქართველოს  სოფლები]]
