ქალაქი [[საქართველო|საქართველოში]], [[ჭიათურის რაიონი|ჭიათურის რაიონის]] ადმინისტრაციული ცენტრი. მდებარეობს მდინარე [[ყვირილა|ყვირილის]] ნაპირებსა და მიმდებარე პლატოზე. ქალაქად გამოცხადდა [[1921]] წელს. მოსახლეობა 13,8 ათასი ([[2002]] წ.). ჭიათურა მანგანუმის მოპოვებისა და გადამუშავების ერთ-ერთი უმნიშვნელოვანესი ცენტრია ამიერკავკასიისა და ევრაზიის ტერიტორიაზე. მოიპოვებენ, აგრეთვე, უმაღლესი ხარისხის ე.წ. კვარცის ქვიშას, რომელიც საუკეთესო მასალაა შენობების მოსაპირკეთებლად. ქალაქში არის სარკინიგზო კვანძი (ზესტაფონ-საჩხერის ხაზი ჭიათურას აკავშირებს ამიერკავკასიის რკინიგზის მაგისტრალთან). ქალაქს საფუძველი ჩაეყარა [[1879]] წელს, როდესაც [[წერეთელი, აკაკი|აკაკი წერეთლის]] ინიციატივით დაიწყო მანგანუმის მადნის მოპოვება. 

ქალაქში არის სამრეწველო საწარმოები, ჯანდაცვის, განათლებისა და კულტურის დაწესებულებები ([[აკაკი წერეთლის სახელობის დრამატული თეატრი]], მხარეთმცოდნეობის მუზეუმი, მხატვრის სახლი, [[თბილისის სახელმწიფო უნივერსიტეტი|თბილისის სახელმწიფო უნივერსიტეტის]] და [[საქართველოს ტექნიკური უნივერსიტეტი|საქართველოს ტექნიკური უნივერსიტეტის]] ფილიალები). 

ჭიათურაში არის [[ჭიათურის ეპარქია|ჭიათურის ეპარქიის]] კათედრა და რეზიდენცია, მღვიმევის ცნობილი მონასტერი. ქალაქის მახლობლად არის ქართული ხუროთმოძღვრების სხვა ძეგლები - შუა საუკუნეების ციხე და გამოქვაბულები “ჯარბელა”, კლდეკარის გამოქვაბულები (სოფ. [[სვერი|სვერის]] მახლობლად), [[სვერი|სვერის]] იოანე ნათლისმცემლის ეკლესია და სხვა.

ჭიათურიდა და ჭიათურის რაიონიდან იყვნენ ქართული კულტურის, განათლებისა და მეცნიერების თვალსაჩინო მოღვაწენი: [[წერეთელი, ვასილ|ვასილ წერეთელი]], [[წერეთელი, მიხეილ|მიხეილ (მიხაკო) წერეთელი]], [[წერეთელი, იოსებ|იოსებ წერეთელი]], [[წერეთელი, ალექსანდრე|ალექსანდრე წერეთელი]], [[წერეთელი, გიორგი ვასილის ძე|გიორგი წერეთელი]], [[წერეთელი, თინათინ|თინათინ წერეთელი]], [[წერეთელი, ბაბო|ბაბო წერეთელი]], [[წერეთელი, ნიკოლოზ|ნიკოლოზ (ნიკუშა) წერეთელი]], [[წერეთელი, თამარ|თამარ წერეთელი]], [[აბაშიძე, გრიგოლ|გრიგოლ აბაშიძე]], [[ბიწაძე, ანდრო|ანდრო ბიწაძე]], [[ბიწაძე, ივანე|ივანე ბიწაძე]], [[ბიწაძე, შალვა|შალვა ბიწაძე]], [[გომელაური, ვახტანგ|ვახტანგ გომელაური]], [[ჟღენტი, ბესარიონ|ბესარიონ ჟღენტი]], [[ჭოღოშვილი, გიორგი|გიორგი ჭოღოშვილი]], [[ხვედელიძე, ბორის|ბორის ხვედელიძე]], [[გველესიანი, გიორგი|გიორგი გველესიანი]], [[ყიფშიძე, იოსებ|იოსებ ყიფშიძე]], [[გამეზარდაშვილი, დავით|დავით გამეზარდაშვილი]], [[ფაღავა, კონსტანტინე|კონსტანტინე ფაღავა]], [[ფაღავა, ყარამან|ყარამან ფაღავა]], [[ფაღავა, ირაკლი|ირაკლი ფაღავა]], [[ყიფშიძე, სიმონ|სიმონ ყიფშიძე]], [[აბაშიძე, გიორგი|გიორგი აბაშიძე]], [[ფხალაძე, გრიგოლ|გრიგოლ ფხალაძე]], [[გელბახიანი, პეტრე|პეტრე გელბახიანი]], [[მოდებაძე, კონსტანტინე|კონსტანტინე მოდებაძე]], [[გამრეკელი, დავით|დავით გამრეკელი]], [[დეკანოზიშვილი, გიორგი|გიორგი დეკანოზიშვილი]], [[ღვალაძე, ელეფთერ|ელეფთერ ღვალაძე]], [[ღვალაძე, ვარლამ|ვარლამ ღვალაძე]], [[ღვალაძე, ევგენ|ევგენ ღვალაძე]], [[ბელიაშვილი, აკაკი|აკაკი ბელიაშვილი]], [[ვაშაძე, მიხეილ|მიხეილ ვაშაძე]] და სხვანი.

[[კატეგორია:საქართველოს ქალაქები]]
[[en:Chiatura]]
[[ro:Chiatura]]
