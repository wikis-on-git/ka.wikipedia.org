ქალაქი [[საქართველო|საქართველოში]], [[ჭიათურის რაიონი|ჭიათურის რაიონის]] ადმინისტრაციული ცენტრი. მდებარეობს მდინარე [[ყვირილა|ყვირილის]] ნაპირებსა და მიმდებარე პლატოზე. ქალაქად გამოცხადდა [[1921]] წელს. მოსახლეობა 13,8 ათასი ([[2002]] წ.). ჭიათურა მანგანუმის მოპოვებისა და გადამუშავების ცენტრია, სარკინიგზო კვანძი. ზესტაფონ-საჩხერის ხაზი ჭიათურას აკავშირებს ამიერკავკასიის რკინიგზის მაგისტრალთან. ქალაქს საფუძველი ჩაეყარა [[1879]] წელს, როდესაც [[წერეთელი, აკაკი|ა.წერეთლის]] ინიციატივით დაიწყო მანგანუმის მადნის მოპოვება. ქალაქში არის სამრეწველო საწარმოები, ჯანდაცვის, განათლებისა და კულტურის დაწესებულებები (ა.წერეთლის სახ. დრამატული თეატრი, მხარეთმცოდნეობის მუზეუმი, მხატვრის სახლი). ჭიათურაში არის [[ჭიათურის ეპარქია|ჭიათურის ეპარქიის]] კათედრა და რეზიდენცია. ქალაქის მახლობლად არის ქართული ხუროთმოძღვრების ძეგლი - შუა საუკუნეების ციხე და გამოქვაბულები “ჯარბელა”.

[[კატეგორია:საქართველოს ქალაქები]]
