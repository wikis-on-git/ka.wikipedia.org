[[სურათი:Patriarch Ilia II.jpg|250pxl|right|ილია II]]
მისი უწმიდესობა და უნეტარესობა '''ილია II''' (ერისკაცობაში ირაკლი გიორგის ძე ღუდუშაური-შიოლაშვილი) (* [[4 დეკემბერი]]. [[1933]], ქ. ორჯონიკიძე, ახლანდელი [[ვლადიკავკაზი]]), გამოჩენილი [[ქართველები|ქართველი]] სასულიერო და საზოგადო მოღვაწე, [[სრულიად საქართველოს კათოლიკოს-პატრიარქი]] და [[მცხეთა]]-[[თბილისი|თბილისის]] მთავარეპისკოპოსი [[1977]]-იდან. [[1956]] დაამთავრა [[მოსკოვი|მოსკოვის]] სასულიერო სემინარია, [[1960]] - სასულიერო აკადემია. [[1959]] ბერად აღიკვეცა [[თბილისი|თბილისში]]. იმავე წლიდან იეროდიაკონი, მღვდელმონაზონი [[ზაგორსკი|ზაგორსკის]] მონასტერში, [[1960]]-იდან [[იღუმენი]]. [[1963]]-იდან შემოქმედის [[ეპისკოპოსი]], იმავე წლიდან სრულიად საქართველოს კათოლიკოს-პატრიარქის [[ქორეპისკოპოსი]]. [[1967]]-იდან ცხუმ-აფხაზეთის ეპისკოპოსი, [[1969]]-იდან - [[მიტროპოლიტი]]. [[1963]]-[[1972]] [[მცხეთა|მცხეთის]] სასულიერო სემინარიის რექტორი. [[1960]] ღვთისმეტყველების კანდიდატის ხარისხის მოსაპოვებლად დაიცვა დისერტაცია - "ათონის ივერთა მონასტრის ისტორია". [[1977]] წლის [[23 დეკემბერი|23 დეკემბერს]] ხელდასხმულ იქნა სრულიად საქართველოს კათოლიკოს-პატრიარქად და მცხეთა-თბილისის მთავარეპისკოპოსად. [[1979]]-[[1981]] მსოფლიო საეკლესიო საბჭოს ერთ-ერთი პრეზიდენტი. მონაწილეობდა მშვიდობის დაცვის რამდენიმე საერთაშორისო ფორუმში. მინიჭქბული აქვს ღვთისმეტყველების დოქტორის ხარისხი. ილია II დაჯილდოებულია [[საქართველო]]ს, [[ანტიოქია|ანტიოქიის]], [[იერუსალიმი|იერუსალიმის]], [[ალექსანრდია|ალექსანდრიის]], [[საბერძნეთი|საბერძნეთის]], [[ბულგარეთი|ბულგარეთის]], [[რუმინეთი|რუმინეთისა]] და [[რუსეთი|რუსეთის]] მართლმადიდებელი ეკლესიების უმაღლესი ჯილდოებით. იგი არჩეულია [[ნიუ-იორკი|ნიუ-იორკის]] წმ. ვლადიმერის სახელობის მართლმადიდებელი სასულიერო სემინარიის და [[პენსილვანია|პენსილვანიის]] წმ. ტიხონის სახელობის სასულიერო აკადემიის ([[აშშ]]) საპატიო დოქტორად, [[კრეტა|კრეტას]] მეცნიერებათა აკადემიის საპატიო წევრად, [[საქართველოს მეცნიერებათა აკადემია|საქართველოს მეცნიერებათა აკადემიის]] საპატიო აკადემიკოსად. ეკუთვნის საყურადღებო ნაშრომები ქართული მართლმადიდებელი სამოციქულო ეკლესიის ისტორიისა და თეოლოგიის დარგში.

[[კატეგორია:ქართველები]]
[[კატეგორია:საქართველოს კათოლიკოსები]]
[[კატეგორია:დაბადებული 1933 ]] 
[[de:Ilia II.]]
[[en:Ilia II]]
