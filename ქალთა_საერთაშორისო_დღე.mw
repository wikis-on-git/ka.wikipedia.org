[[სურათი:Iwd2006 global.gif|thumb|ქალთა საერთაშორისო დღის 2006 წლის ლოგო]]
'''ქალთა საერთაშორისო დღე''' ყოველი წლის [[8 მარტი|8 მარტს]] აღინიშნება. ეს არის ქალთა ეკონომიკური, პოლიტიკური და სოციალური მიღწევების აღნიშვნის გლობალური დღესასწაული. პირველად ეს დღე [[1909]] წლის [[28 თებერვალი|28 თებერვალს]] აშშ-ში ამერიკის სოციალისტური პარტიის დეკლარაციის შემდეგ აღინიშნა. 

ამ დღეს მომხდარ ისტორიულ მოვლენათა შორის ერთ-ერთი უმთავრესი, რომელმაც მოძრაობა მთელი მსოფლიოს მასშტაბით გახადა ცნობილი, იყო "ტრაიენგლ შირტუეისტ" (Triangle Shirtwaist) საფეიქრო ფაბრიკაში მომხდარი ხანძარი ([[ნიუ-იორკი]], [[1911]]), რომელმაც 140-ზე მეტი ქალი იმსხვერპლა. 

==წარმოშობის ისტორია==
იდეა ქალთა სოლიდარობის საერთაშორისო დღის აღნიშვნისა თავდაპირველად მე-20 საუკუნის დასაწყისში დაიბადა სწრაფი მსოფლიო ინდუსტრიალიზაციისა და ეკონომიკური ექსპანსიის ეპოქაში, რომელმაც მასობრივი პროტესტები გამოიწვია მუშათა აუტანელი სამუშაო პირობების გამო. ერთ-ერთი პირველი ასეთ პროტესტთაგანი იყო ნიუ-იორკის სამკერვალო ფაბრიკების მუშა-ქალთა გაფიცვა [[1857]] წლის 8 მარტს. მათი პროტესტის მიზეზი ძალზე მწირი ხელფასი და გაუსაძლისი სამუშაო პირობები იყო. ქუჩაში გამოსული გაფიცული ქალები პოლიციის მიერ დარბეული იქნა. ორი წლის შემდეგ იმავე თვეს სწორედ ამ ქალებმა დააარსეს პირველი [[პროფკავშირი]].

მომდევნო წლებში 8 მარტს უფრო მეტი და ფართომასშტაბიანი პროტესტები მოჰყვა. [[1908]] წლეს 15.000 ქალბატონი გამოვიდა ნიუ-იორკის ქუჩებში მოკლე სამუშაო დღის, უკეთესი ანაზღაურებისა და არჩევნებში ხმის მიცემის უფლების მოთხოვნით. [[1910]] წელს [[კოპენჰაგენი|კოპენჰაგენში]] ჩატარდა პირველი ქალთა საერთაშორისო კონფერენცია სოციალისტ-ინტერნაციონალის მიერ. ამ ყრილობაზე დაფუძნდა ''ქალთა საერთაშორისო დღე'' გავლენიანი გერმანელი სოციალისტი [[ცეტკინი, კლარა|კლარა ცეტკინის]] ინიციატივით. მომავალ წელს ამ დღეს ქალთა სოლიდარობის მიზნით მილიონზე მეტი ადამიანი გამოვიდა [[ავსტრია|ავსტრიაში]], [[დანია|დანიაში]], [[გერმანია|გერმანიასა]] და [[შვეიცარია|შვეიცარიაში]]. [[პირველი მსოფლიო ომი|პირველი მსოფლიო ომის]] დაწყებისას ქალები მთელი ევროპის მასშტაბით სამშვიდობო მსვლელობას აწყობენ [[1913]] წლის 8 მარტს.

1917 წლის რუსეთის რევოლუციის გამომწვევი პირველი ნაპერწკალი ქალთა საერთაშორისო დღისადმი სოლიდარობის მიზნით გამოსული დემონსტრაციები გახდა. ოქტომბრის რევოლუციის შემდეგ ბოლშევიკი ფემინისტი ალექსანდრა კოლონტაი იყოლიებს ლენინს რათა ეს დღე ოფიციალური დღესასწაული გახდეს, თუმცა 1965 წლამდე ის მაინც სამუშაო დღედ ითვლებოდა. 1965 წლის 8 მაისს სსრკ-ის უზანაესი საბჭოს პრეზიდიუმი ბრძანებულებით ქალთა საერთაშორისო დღე უქმე დღედ გამოცხადდა "საბჭოთა ქალთა კომუნისტურ აღმშენებლობაში, დიდ სამამულო ომში საბშობლოს დაცვის, ფრონტისა და უკანა ხაზებზე ჰეროიზმის, ხალხთა შორის მეგობრობის განმტკიცებისა და მშვიდობისთვის ბრძოლაში უდიდესი დამსახურებისთვის".

==8 მარტი დღეს==
ეს დღე ოფიციალურ დღესასწაულად და უქმე დღედ დღემდე რჩება ყოფილი საბჭოთა კავშირის ქვეყნებში, მათ შორის საქართველოშიც.

დასავლეთში საერთაშორისო ქალთა დღე 1920-იანი წლების ბოლომდე მასშტაბურად აღნიშნებოდა, თუმცა შემდეგ კომუნისტებთან ასოციაციის გამო მისმა პოპულარობამ იკლო. 1960-იან წლებში [[ფემინიზმი|ფემინიზმის]] აღმავლობის ჟამს ეს დღე ისევ იძენს პოპულარობას. 1975 წელს, რომელიც ქალთა საერთაშორისო წლად გამოცხადდა, [[გაერო|გაერომ]] ოფიციალური სანქცია გასცა ქალთა საერთაშორისო დღის სპონსორობისთვის.

2005 წელს [[დიდი ბრიტანეთი|ბრიტანეთის]] პროფკავშირების გაერთიანების კონგრესზე ერთხმად დაუჭირეს მხარი რეზოლუციას ბრიტანეთში ქალთა საერთაშორის დღის სახალხო დღესასწაულად გამოცხადებას.

ამჟამად ქალთა უფლებების დაცვის მოძრაობები მსოფლიოს გარშემო ყოველწლიურად 8 მარტს მრავალ ღონისძიებას ატარებენ. ქალთა გლობალური ასოციაციის "ავრორა" ვებგვერდზე შესაძლებელია ადგილობრივ ღონისძიებათა დარეგისტრირება, რაც ქალთა უფლებების დაცვის სფეროში ლოკალური მოვლენების გლობალურად გაშუქებას უწყობს ხელს. მსოფლიოს მრავალი ქვეყნის მთავრობა და ორგანიზაცია უჭერს მხარს ქალთა საერთაშორისო დღეს და მისდამი ინტერესი დღითიდღე იზრდება.

==იხილეთ აგრეთვე==
*[[ფემინიზმი]]
*[[ქალთა უფლებები]]
*[[მარქსისტული ფემინიზმი]]
*[[სოციალისტური ფემინიზმი]]
*[[მარქსიზმი]]

==რესურსები ინერნეტში==
*[http://www.internationalwomensday.com/ "ავრორა" - ქალთა უფლებების გლობალური ასოციაცია]


[[კატეგორია:საერთაშორისო დღესასწაულები]]

[[ar:اليوم العالمي للمرأة]]
[[bg:Международен ден на жената]]
[[ca:Dia de la Dona Treballadora]]
[[da:Kvindernes internationale kampdag]]
[[de:Internationaler Frauentag]]
[[en:International Women's Day]]
[[eo:Internacia Tago de Virinoj]]
[[es:Día Internacional de la Mujer]]
[[et:Rahvusvaheline naistepäev]]
[[fi:Kansainvälinen naistenpäivä]]
[[fr:Journée internationale des Femmes]]
[[gl:Día da Muller Traballadora]]
[[he:יום האישה הבינלאומי]]
[[hu:Nemzetközi nőnap]]
[[id:Hari Perempuan Internasional]]
[[it:Festa della donna]]
[[ja:国際女性デー]]
[[ko:세계 여성의 날]]
[[lt:Tarptautinė moters diena]]
[[mk:Меѓународен ден на жената]]
[[nl:Internationale Vrouwendag]]
[[nn:Den internasjonale kvinnedagen]]
[[no:Den internasjonale kvinnedagen]]
[[pl:Dzień Kobiet]]
[[pt:Dia Internacional da Mulher]]
[[ro:Ziua internaţională a femeii]]
[[ru:Международный женский день]]
[[simple:International Women's Day]]
[[sl:Dan žena]]
[[sv:Internationella kvinnodagen]]
[[vi:Ngày Quốc tế Phụ nữ]]
[[zh:国际妇女节]]
