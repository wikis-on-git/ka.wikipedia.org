[[image:Hasek.jpg|160px|right|ჰაშეკი, იაროსლავ]]
'''ჰაშეკი, იაროსლავ''' (* [[30 აპრილი]], [[1883]], [[პრაღა]]  ―    †      [[ 3 იანვარი]], [[1923]], [[ლიპნიცე]]), [[ჩეხები | ჩეხი]] მწერალი. დაიბადა მასწავლებლის ოჯახში. დაამთავრა კომერციული სასწავლებელი. ბეჭდვა დაიწყო XX საუკუნის დასაწყისში. თავდაპირველად აქვეყნებდა მგზავრულ ნარკვევებსა და იუმორისტულ ჩანახატებს. ჰაშეკს ეკუთვნის ათასამდე [[ნარკვევი]], [[მოთხრობა]] და [[ფელეტონი]], რომლებშიც დასცინის ბიუროკრატიულ სახელმწიფოს აპარატს, ბურჟუაზიულ მორალსა და სამღვდელოებას.

[[1912]] წელს გამოაქვეყნა მოთხრობათა კრებული "ყოჩაღი ჯარისკაცი და სხვა გასაოცარი ისტორიები". [[1915]] [[ავსტრია]]-[[უნგრეთი | უნგრეთის]] არმიაში გაიწვიეს. მალე [[რუსები | რუსებს]] ჩაბარდა ტყვედ. [[1916]] შევიდა [[რუსეთი | რუსეთში]] შექმნილ ჩეხ-სლოვაკთა სამხედრო ნაწილში. თანამრომლობდა გაზეთ "ჩეხოსლოვანში" ([[კიევი]]). ოქტომბრის რევოლუციის შემდეგ ჰაშეკი გადავიდა საბჭოთა ხელისუფლების მხარეზე, გახდა რკპ (ბ) წევრი და შევიდა [[წითელი არმია | წითელი არმიის]] რიგებში ([[1918]]). თანამშრომლობდა საფრონტო გაზეთებში.

რუსულად გამოაქვეყნა "ადმირალ კოლჩაკის არმია" და "ხუცეს მალიუტას დღიური" (ორივე [[1919]]). [[1920]] წელს დაბრუნდა სამშობლოში. ჰაშეკის შემოქმედების მწვერვალია რომანი "ყოჩაღი ჯარის შვეიკი და მისი თავგადასავალი მსოფლიო ომის დროს" ([[1921]]-[[1923]], დაუმთავრებელია). შვეიკი - "პატარა ადამიანი" გამოხატავს ხალხის პროტესტს ომის წინააღმდეგ.

ქ. ლიპნიცეში ([[ჩეხოსლოვაკია]]  - ახლანდელი [[ჩეხეთი]]) [[1959]] გაიხსნა ჰაშეკის [[მუზეუმი]].


[[კატეგორია:ჩეხები]]
