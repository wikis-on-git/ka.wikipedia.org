[[სურათი:Ake of Colchis strater.JPG|thumb|აკეს სტატერი, ძვ. წ. III ს. კოლხური ოქროს მონეტა]]
'''აკეს სტატერი''', [[კოლხეთი|კოლხეთში]] მოჭრილი ოქროს მონეტა (ძვ. წ. III ს.). მხატვრულად და ტექნიკურად შესრულებით არ ჩამოუვარდება პროტოტიპს - ლისიმაქეს სტატერებს. წონა - 8,45 გ. მონეტის შუბლზე გამოსახულია ალექსანდრე მაკედონელის პროფილი, ზურგზე - ქალღმერთი ათენა და ბერძნული წარწერა Basileos Aku - აკე მეფისა. კოლხეთის მეფის სახელი - აკე სხვა წყაროებით უცნობია. 


ცნობილია ორი ასეთი სტატერი, ორივე ძველი კოლხეთის ტერიტორიაზექ აღმოჩენილი. ტრაპიზონის მიდამოებში ნაპოვნი აკეს სტატერი დაცულია პარიზის მედლების კაბინეტში, ხონის რაიონის სოფ. კინჩხაში ნაპოვნი მონეტა - ს. ჯანაშიას სახელობის საქართველოს სახელმწიფო მუზეუმში.
