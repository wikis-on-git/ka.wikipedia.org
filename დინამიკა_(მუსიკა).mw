'''დინამიკა''' [[მუსიკა | მუსიკაში]], ხმის სიძლიერესთან დაკავშირებულ მოვლენათა ერთობლიობა. ჟღერის სიძლიერის ძირითადი გრადიციები: [[პიანო | piano]]  ([[ნოტი | ნოტებში]] შემოკლებით - p ) - წყნარად, სუსტად და [[ფორტე | forte]] ( f ) -ხმამაღლა, ძლიერად. piano-დან იწარმოება (შესუსტებისკენ) [[პიანისიმო | pianissimo]]  (pp)- ძალიან წყნარად.  piano-pianissimo (ppp) - მეტისმეტად წყნარად და ა.შ. (ppppp-მდე). forte-დან იწარმოება: (ხმის გაძლიერებისაკენ) - [[ფორტისიმო | fortissimo]] (ff) - ძალიან ხმამაღლა, forte-fortissimo (fff) - მეტისმეტად ხმახმაღლა  და ა. შ.(fffff-მდე). იხმარება აგრეთვე აღნიშვნები mezo piano (mp) - ზომიერად წყნარი და mezzo forte (mf) - ზომიერად ძლიერი. ბგერის თანდათანობით გაძლიერებას ეწოდება [[კრეშენდო | crescendo]] (cresc. გრაფიკული ნიშანი '''<''' ), თანდათანობით შესუსტებას - [[დიმინუენდო | diminuendo]] ან decrescendo (dim ანdecresc. გრაფიკული ნიშანი '''>''' ). დინამიკის გრადაციები და მისი აღნიშვნები მუსიკაში შეფარდებითი ხასიათისაა, ხმის სიძლიერის აბსოლ. სიდიდე დაკავშირებულია მრავალ ფაქტორთან (ინსტრუმენტის ტიპი, ანსამბლური შესრულებისა  - პარტიათა რაოდენობა, თითოეული პარტიის შემსრულებელთა რიცხვი, დარბაზის აკუსტიკური თვისებები და სხვ.). ხმის სიძლიერის აბსოლუტური სიდიდე გამოიხატება ფონებში.
