[[image:Huxley thomas.jpg|thumb|right|ჰაქსლი, ტომას ჰენრი]]
'''ჰაქსლი, ტომას ჰენრი''' (* [[4 მაისი]], [[1825]], [[ილინგი]], [[ლონდონი | ლონდონის]] მახლობლად  ―    †       [[29 ივნისი]], [[1895]], [[ისტბორნი]], სასექსი), [[ინგლისელები  | ინგლისელი]] ბუნებისმეტყველი, [[დარვინი, ჩარლზ | ჩ. დარვინის]] მეგობარი და მისი მოძღვრების პოპულარიზატორი. [[1846]]-[[1850]] მონაწილეობდა ექსპედიციაში [[ავსტრალია | ავსტრალიის]] აღმოსავლეთ სანაპიროსა და [[ახალი გვინეა | ახალ გვინეაზე]]; [[1854]]-[[1895]] სამეფო სამთო სკოლის [[პროფესორი]]. [[1871]]-[[1880]] ლონდონის სამეფო საზოგადოების მდივანი. [[1883]]-[[1885]] - [[პრეზიდენტი]]. მისი გამოკვლევები ეხება პალეონტოლოგიის, ანთროპოლოგიის, ევოლუციური თეორიის, ზოოლოგიისა და შედარებითი ანატომიის საკითხებს. დაამტკიცა ნათესაური კავშირი [[მედუზები | მედუზებსა]] და [[პოლიპები | პოლიპებს]] შორის ([[1849]]), განავითარა და დაამტკიცა დებულება [[ხერხემლიანები | ხერხემლიანი ცხოველების]] ქალას ერთიანი აგებულების შესახებ, დაამტკიცა ფრინველების წარმოშობა ქვეწარმვლებისაგან. ჰაქსლი ავითარებდა არასწორ შეხედულებას იმის შესახებ , რომ ორგანული სამყაროს ჯგუფების უმეტესობა არ განიცდის პროგრესს, მაგრამ ჩ. დარვინის წიგნის ("სახეობათა წარმოშობა", [[1859]]) გამოსვლის შემდეგ, დამაჯერებლად ასაბუთებდა, რომ ადამიანი ცხოველური წარმოშობისაა. იგი მტკიცედ იცავდა დარვინიზმს კლერიკალების თავდასხმებისაგან.


[[კატეგორია:ინგლისელები]]
