'''ვიქტორ იპატის ძე გაბესკირია''' (* [[29 იანვარი]], [[11 თებერვალი]], [[1903]], [[ფოთი]] ―   †  [[27 აგვისტო]], [[1964]], [[თბილისი]]), საბჭოთა ეპოქის [[ქართველები|ქართველი]] პოეტი და დრამატურგი. საქართველოს ხელოვნების დამსახურებული მოღვაწე ([[1961]]).

დაამთავრა  [[თბილისის სახელმწიფო უნივერსიტეტი|თბილისის სახელმწიფო უნივერსიტეტის]] ფილოლოგიური ფაკულტეტი ([[1927]]). მისი პირველი ლექსები [[1922]] გამოქვეყნდა გაზეთ "ბახტრიონში", ლექსთა პირველი კრებული გამოიცა [[1929]] წელს. გაბესკირია რედაქტორობდა ფოთის გაზეთ "პონტოსს" ([[1922]]), შემდეგ ბათუმის ჟურნალ "ისპირს" ([[1924]]). მუშაობდა გაზეთების "წითელარმიელის", "კომუნისტისა" და "მუშის" რედაქციებში. გაბესკირიას ლექსთა მომდევნო კრებულში ([[1939]]) შეპირისპირებულია ძველი და ახალი საქართველო, ხოლო 1949-ის კრებულის ძირითადი თემაა დიდი სამამულო ომი. "ერთტომეულში" ([[1955]]) ლირიკული ლექსების გარდა შევიდა პოემები "ქეთევან წამებული", "შემთხვევა პიონერთა ბანაკში", "ნონია მესხი" და თარგმანები(ა. პუშკინი, მ. ლერმონტოვი, ნ. ნეკრასოვი, ა. მიცკევიჩი, ლესია უკრაინკა და სხვა). 

ქართულ სცენაზე წლების განმავლობაში იდგმებოდა გაბესკირიას პიესები "ლაქაშებს შორის" ([[1929]]), "მათი ამბავი" ([[1938]]), "მარტოხელა" ([[1948]]-[[1949]]), "უფსკრულთან" ([[1953]]-[[1954]]), "გურიის მთები დაუთოვია" ([[1958]]), "შრიალებენ ვერხვები" ([[1960]]) და სხვა.

==რესურსები ინტერნეტში==
[http://geliterature.narod.ru/poezia_xx.htm ვიქტორ გაბესკირია]

[[კატეგორია:ქართველები]]
[[კატეგორია:ქართველი პოეტები]]
[[კატეგორია:ქართველი დრამატურგები]]
[[კატეგორია:დაბადებული  1903]]
[[კატეგორია:გარდაცვლილი  1964]]
