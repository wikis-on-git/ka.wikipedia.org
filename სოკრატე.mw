[[სურათი:180px-Socrates.png|thumb|right|სოკრატე]] 
'''სოკრატე''' (''[[ბერძნ.]]'' Σωκράτης) (*  [[4 ივნისი]], [[ძვ. წ. 470]] ―    †  [[7 მაისი]], [[ძვ. წ. 399]]) - [[ბერძნები|ბერძენი]] ([[ათენი|ათენის]]) ფილოსოფოსი. 


==წყაროები სოკრატეზე==
სოკრატეს დახასიათება ისტორიული გაურკვევლობის ნათელი ილუსტრაციაა. თუ სოკრატეს ოდესმე ერთი სიტყვა მაინც დაუწერია, ჩვენამდე მას არ მოუღწევია. მაშასადამე, სოკრატეზე თანამედროვე წარმოდგენა მთლიანად ისეთ მეორად წყაროებს ეყრდნობა, როგორიცაა [[პლატონი|პლატონის]], [[არისტოტელე|არისტოტელეს]], [[არისტოფანე|არისტოფანესა]] და [[ქსენოფონი|ქსენოფონის]] ნაშრომები. არისტოფანე ცნობილი იყო, როგორც [[სატირა|სატირისტი]], და ამგვარად სოკრატეს მისეული დახასიათება გაზვიადებული,  გადაჭარბებული ან სრულიად ფალსიფიცირებული შეიძლება იყოს.

ფრაგმენტული მინიშნებები ასევე არსებობს სოკრატეს თანამედროვეთაგან. [[ჯანანტონი]], მის მონუმენტურ ნაშრომში  "Socratis et Socraticorum Reliquiae" აგროვებს სოკრატეზე არსებული ყველა დოკუმენტის ფრაგმენტსაც კი. ის იყენებს მწერლებს ესქინეს სოკრატიკუსს, [[ანტისთენე|ანტისთენეს]], და სხვა დანარჩენებს რომლებიც პირადად იცნობდნენ სოკრატეს. პლატონი, ბერძნული ტრადიციებიდან გამომდინარე, როგორც ჩანს, საკუთარ იდეებს, თეორიებსა და შესაძლოა პერსონალურ თვისებებსაც კი თავის მენტორს მიაწერდა. ამგვარი პრაქტიკიდან გამომდინარე პრობლემების გამო, ინფორმაცია სოკრატეზე უნდა მივიჩნიოთ, როგორც სავარაუდო, მაგრამ არავითარ შემთხვევაში, როგორც სიმართლე.

ანტიკურ წყაროებზე დაყრდნობით, სოკრატეს მამა, სოფრონისკუსი, მოქანდაკე იყო, დედას ფენარეტი ერქვა. ჰყავდა მეუღლე, ქსანთიპე, ვისგანაც სამი ვაჟი ეყოლა. იმ დროის კულტურული სტანდარტების მიხედვით ქსანთიპე კაპას, მძიმე ხასიათის მქონე ქალად მოიხსენიებოდა. სოკრატე თავადაც აღნიშნავდა, რომ ქსანთიპესთან თანაცხოვრების წყალობით ის ნებისმიერი ხასიათის ადამიანთან შეძლებდა შეგუებას, ადარებს რა ამ თვისებას ველური ცხენების გამხედნავის მოთმინებას. ამავე წყაროებიდან გამომდინარე, სოკრატეს შეხება ჰქონია სამხედრო მოქმედებებთან პოტიდეასთან, დელიუმსა და ამფიპოლისის ბრძოლებში. ერთგან მას დაჭრილი მეგობარი ალკიბიადესი სიკვდილს გადაურჩენია. თამცა სოკრატეს საბრძოლო მამაცობისთვის ოფიციალურ ჯილდოებსა და წოდებებზე უარი განუცხადებია. გამოუვლენია ხასიათის სიმტკიცე, ზამთარში ფეხშიშველი და ლაბადის გარეშე დადიოდა.

უცნობია, თუ რით ირჩენდა თავს სოკრატე ცხოვრებაში. ის არ მუშაობდა; ქსენოფონის სიმპოზიუმში სოკრატე ხაზგასმით აცხადებს, რომ საკუთარ თავს ფილოსოფიაზე დისკუსიას უძღვნიდა, და რომ მისი აზრით ფილოსოფია უმნიშვნელოვანესი ხელოვნება ან პროფესია იყო. ძნელი სავარაუდოა, რომ მას ოჯახისგან რაიმე ქონება დარჩენოდა, ვინაიდან მამამისი მოქნდაკე-ხელოსანი იყო. პლატოს ჩანაწერებით, სოკრატე სწავლებისთვის ფულს არ იღებდა; თუმცა, ქსენოფონის სიმპოზიუმში ასევე ნახსენებია, რომ სოკრატეს სტუდენტებისგან გასამრჯელო მიუღია, ხოლო არისტოფანე აღნიშნავს, რომ სოკრატეს საკუთარი სოფისტიკის სკოლა ჰქონდა. ასევე შესაძლოა, რომ სოკრატე მისი მოწყალე გავლენიანი და მდიდარი მეგობრების ხარჯზე არსებობდა.

==განაჩენი და სიკვდილი==
[[სურათი:David - The Death of Socrates.jpg|thumb|300px|სოკრატეს სიკვდილი, ჟაკ-ლუი დევიდი, 1787]] სოკრატეს ცხოვრება მოუწია ათენის იმპერიის პიკიდან დაღმასვლამდე გარდამავალ პერიოდში, სპარტანელთა და მათ მოკავშირეთა მიერ [[პელოპონესის ომი|პელოპონესის ომში]] ათენელთა დამარცხების შემდგომ. ამ პერიოდში, როცა ათენი ცდილობდა სამარცხვინო დამარცხებიდან ძალების აღდგენას, ათენის სახალხო სასამართლოს სამმა წამყვანმა სახალხო ფიგურამ მიმართა რათა სოკრატე ურწმუნოებისა და ათენის ახალგაზრდობის ღმერთთა მოძულე იდეებით წაწყმედისთვის გაესამართლებინათ. ამ პერიოდის ბერძნებს ღრმად სწამდათ, რომ ესათუის ღმერთი თუ ქალღმერთი ამათუიმ ქალაქის მფარველი იყო. მაგ. ათენს სახელი მისი მფარველი ქალღმერთის, [[ათინა|ათინას]], პატივსაცემად ერქვა. მაშასადამე, საყოველთაოდ მიჩნეულ იქნა, რომ ათენის პელოპონესის ომში დამარცხებით ათინა მის მოქალაქეებს ურწმუნოებისთვის სჯიდა. სოკრატეს მსოფლხედველობა ღმერთთა განკითხვად მიიჩნეოდა, და არსებული პოლიტიკური სიტუაციის ფონზე ეს არასასურველი იყო. მოქალაქეთა აზრით ათენს არ სჭირდებოდა ათენასგან უფრო დიდი სასჯელი ერთი ადამიანი გამო, რომელიც მისა თუ სხვა ღმერთების განკითხვას ბედავდა. თუმცა პლატონის [[აპოლოგია|აპოლოგიაში]] სოკრატე დაჟინებით უარჰყობს ამგვარ ბრალდებას.

დოქ. ვილ ბელდამის, ბერძნების ისტორიის სწავლების პროფესორი [[ბოსტონის უნივერსიტეტი|ბოსტონის უნივერსიტეტში]], მიხედვით, სოკრატე პირველი ადამიანი იყო ვინც ყველაფრის და ყველას განკითხვა გაბედა. თუ ამას დაემატა ფაქტი, რომ სოკრატე განსჯით ღმერთებსაც არ ინდობდა, საკვირველი არაა, რომ მისი ქცევა იმდროინდელი მმართველების გაღიზიანებას იწვევდა.

სასამართლო პროცესზე სოკრატე წაყენებული ბრალდებებით დამნაშავედ ცნეს და სიკვდილით დასჯის განაჩენი გამოუტანეს.

აღსანიშნავია, რომ ციხეში ყოფნისას სოკრატეს გაქცევის ყველა შესაძლებლობა ჰქონდა, ვინაიდან მის მიმდევრებს მცველების მოქრთამვა შეეძლოთ. გაქცევისას სოკრატეს ადვილად შეეძლო სხვა ქალაქისთვის შეეფარებინა თავი. მიუხედავად ამისა, კრიტოსთან დიალოგში, სოკრატე ციხიდან გაქცევას ჰიპოკრიტიად მიიჩნევს: თუ ის დათანხმდა ქალაქის კანონებით ეცხოვრა, ეს იმას ნიშნავდა, რომ საჭიროების შემთხვევაში შესაძლო იყო სახალხო მსაჯულთა განკითხვით დამნაშავედ ცნობილიყო.

პლატონის აპოლოგიაში მოყვანილ სოკრატეს დაცვის სიტყვაში, სოკრატეს მიერ ათენელთა გაბეზრება იმით დაიწყო, როცა მისმა მეგობარმა ხერფონმა დელფის [[ორაკული|ორაკულს]] ჰკითხა თუ სოკრატეზე ჭკვიანი ვინმე არსებობდა; რაზეც ორაკულმა უარყოფითი პასუხი გასცა. სოკრატემ, ახსნა რა ეს პასუხი როგორც გამოცანა, მიზნად მასზე ჭკვიანი ადამიანის პოვნა დაისახა. ათენის მოქალაქეებს ის ცხოვრების ავ-კარგიანობაზე მათი ცოდნის შესახებ ეკითხებოდა. აღმოაჩინა რა, რომ საპირისპიროში რწმენის მიუხედავად მათ არაფერი იცოდნენ, სოკრატემ დაასკვნა, რომ ის ხვებზე უფრო ჭკვიანი მხოლოდ იმიტომ იყო, რომ საკუთარი უმეცრება გათვითცნობიერებული ჰქონდა. სხვათა რწმენა საკუთარ ცოდნაზე კი მცდარი იყო.

==ფილოსოფია==
[[სურათი:Socrates Louvre.jpg|thumb|left|180px|სოკრატეს პორტრეტი, ლუვრი]]
===სოკრატეს მეთოდი===
დასავლეთის ფილოსოფიურ აზროვნებაში სოკრატეს უმნიშვნელოვანესი შენატანი გამოკითხვის მისეული დიალოგიკური მეთოდია, ცნობილი, როგორც [[სოკრატესეული მეთოდი]], რომელსაც იგი იყენებდა ისეთი მთავარი მორალური კონცეფციების შეფასებისას, როგორიცაა "კარგი" და "სამართალი", ცნებები, რომელიც ხშირად გამოიყენება რაიმე ნამდვილი განსაზღვრების გარეშე. მეთოდი პირველად აღწერილი იყო პლატონის მიერ "სოკრატესეულ დიალოგებში". ამის გამო, სოკრატეს მიიჩნევენ პოლიტიკური ფილოსოფიისა და ეთიკის, ანუ მორალური ფილოსოფიის მამად, უფრო მეტიც, საერთოდ დასავლური ფილოსოფიის მთავარი თემების ფუძემდებლად.

ამ მეთოდით, შეკითხვათა სერია დაისმის, რათა გაირკვეს ადამიანის ან ადამიანთა ჯგუფის ქვეცნობიერი რწმენები და მათი ცოდნის ხარისხი. სოკრატესეული მეთოდი ჰიპოთეტური გამორიცხვის ნეგატიური მეთოდია, სადაც უკეთესი ჰიპოთეზები ჩნდება კონფლიქტური ჰიპოტეზების მუდმივი გამოვლენითა და გამორიცხვით. მისი მიზანია აიძულოს ადამიანი შეაფასოს საკუთარი შეხედულებები და მათი საფუძვლიანობა.

===ფილოსოფიური შეხედულებები===
სოკრატეს ფილოსოფიური შეხედულებების აღწერა საკმაოდ რთული საქმეა. ვინაიდან მას თავად არაფერი დაუწერია, ძირითადი დასაყრდნობი ქსენოფონისა და პლატონის ხშირად ურთიერთგამომრიცხავი აღწერებია. დებატები თემაზე, სინამდვილეში სოკრატეს მოსაზრებანი პლატონს ეკუთვნის თუ არა, დღემდე აქტუალურია, და ამის კონკრეტული დამასაბუთებელი წყარო არ არსებობს. ზოგიერთი მიიჩნევს, რომ სოკრატეს საერთოდ არ გააჩნდა რაიმე გარკვეული შეხედულება ან რწმენა და მისი მიზანი მხოლოდ შეფასება იყო. "რესპუბლიკაში" მოყვანილი ტევადი თეორიები მიჩნეულია თავად პლატონის მოსაზრებებად. სხვანი ამტკიცებენ, რომ სოკრატეს სინამდვილეში გააჩნდა საკუთარი პოზიცია, თუმცა ძნელია მასსა და პლატონს შორის საზღვრის გავლება, ვინაიდან თვით პლატონის დრამატული წერის სტილის ინტერპრეტაციაც კი თითქმის შეუძლებელია. მაშასადამე, ეს ფაქტი მხედველობაში უნდა ვიქონიოთ სოკრატესეული ნააზრევის ინტერპრეტაციის მცდელობისას.

"დიალოგებიდან" შეიძლება დავასკვნათ, რომ სოკრატეს მხოლოდ ორი მასწავლებელი ჰყოლია: [[პროდიკუსი]], გრამატიკოსი, და [[დიოტიმა]], ქალი მანტინეადან, რომელმაც მას [[ეროსი|ეროსის]], ანუ სიყვარულის შესახებ ასწავლა. მისი ცოდნა სხვა თანამედროვე მოაზროვნეთა შესახებ, მაგ. [[პარმენიდე]] და [[ანაქსაგორა]], ნათელია რამდენიმე დიალოგიდან და ისტორიული წყაროები ხშირად მათაც მოიხსენებენ, როგორც სოკრატეს მასწავლებლებს. თავად აპოლონიც შეიძლება მივიჩნიოთ მის მაწავლებლად, ვინაიდან, როგორც თავად ამტკიცებდა (პლატონის აპოლოგია) გამუდმებული საუბრის ჩვევა მისი ღვთისმორჩილების გამოხატულება იყო.

===ცოდნა===
სოკრატეს ეკუთვნის გამოთქმა, რომ მისი ცოდნა საკუთარი უმეცრების აღიარებით შემოიფაგლება. მისი მრწამსით ცუდისქნა უმეცრების შედეგი იყო, და ცუდისმქნელებს უკეთესი ცოდნა არ გააჩნდათ. ერთი რამ, რის ცოდნასაც სოკრატე ხშირად ხაზს უსვამდა იყო "სიყვარულის ხელოვნება", რომელსაც ის უკავშირებდა "ცოდნის სიყვარულს", ანუ ფილოსოფიას. მისი თქმით, ის მცოდნე კი არ იყო, არამედ მხოლოდ ესმოდა გზა, რომელიც ცოდნის მოყვარულს უნდა გაევლო მის მისაღებად. ამასთან საკამათოა, სჯეროდა თუ არა სოკრატეს, რომ ადამიანებს (ღმერთებისგან განსხვავებით) შესწევდათ უნარი მცოდნეები გამხდარიყვნენ. მეორეს მხრივ, მან მკვეთრი ზღვარი გაავლო ადამიანურ უმეცრებასა და იდეალურ ცოდნას შორის. "სიმპოზიუმსა" და "რესპუბლიკა"-ში აღწერილია ცოდნამდე მისვლის მისეული მეთოდიკა.

===მორალი===
სოკრატეს სწამდა, რომ ადამიანთა ცხოვრების საუკეთესო გზა თვით-განვითარებაზე ყურადღების გამახვილება იყო და არა მატერიალურ კეთილდღეობაზე ზრუნვა. ის მოუწოდებდა სხვებს კონცენტრაცია მეგობრეობასა და კომუნაზე მოეხდინათ, ვინაიდან მისი აზრით ეს იყო საუკეთესო საშუალება საერთო ეროვნული შეგრეძნების განვითარებისთვის. მისი მოქმედებაც ამის დასტურია: სოკრატემ მიიღო სასიკვდილო განაჩენი, მაშინ როცა ყველა მიიჩნევდა, რომ ის უბრალოდ დასტოვებდა ათენს; სოკრატეს მიაჩნდა, რომ მას არ შეეძლო კომუნის ნების წინააღმდეგ გაქცეულიყო; ასევე, მისი რეპუტაცია სამხედრო მამაცობისთვის შეუფასებელი დარჩა.

===პოლიტიკა===
როგორც ხშირად მიიჩნევენ სოკრატეს სწამდა, რომ "იდეალები ეკუთვნის სამყაროს, რომლის გაგება მხოლოდ მცოდნე ადამიანს შეუზლია", რაც იმას ნიშნავს, რომ მხოლოდ ფილოსოფოსი შეიძლება იყოს ადამიანი, რომელსაც მართვის მორალური უფლება აქვს. პლატონის თანახმად, სოკრატე საკმაოდ პირდაპირი იყო მმართველობის შესახებ საკუთარ მოსაზრებებში. ის ღიად ეწინააღმდეგებოდა დემოკრატიას, რომელიც მის ცხოვრებაში ათენს მართავდა. უფრო მეტიც, სოკრატე ეწინააღმდეგებოდა მმართველობის ნებისმიერ ფორმას, რომელიც არ შეესაბამებოდა ფილოსოფოსთა მიერ მართული წმინდა რესპუბლიკის მისეულ იდეალს. სოკრატეს ცხოვრების პოლო წლებში ათენი გამუდმებული მწვავე პოლიტიკური დებატების ქვეშ იმყოფებოდა. შედეგად დემოკრატია გადაგდებულ იქნა ოცდაათი ტირანით ცნობილი ხუნტის მიერ, პლატონის ნათესავის, კრიტიასის მეთაურობით, რომელიც ასევე სოკრატეს სტუდენტი იყო. ტირანები ქალაქს ერთი წლის განმავლობაში მართავდნენ, რის შემდეგაც ათენის დმოკრატია აღდგენილ იქნა, ტირანთა ქმედებებისთვის კი ამნისტია გამოცხადდა.

ზემოთ მოყვანილ არგუმენტს ბევრი უარჰყოფს. მოცემული თემა, თუ რა სწამდა სინამდვილეში სოკრატეს, უდიდესი ფილოსოფიური დებატების საგანია. ყველაზე ძლიერი არგუმენტი იმის დასამტკიცებლად, რომ სოკრატეს ფილოსოფოს მეფეთა იდეის არ სწამდა მისი პოლიტიკური პროცესებისგან სრული გამიჯვნა იყო. ის ხშირად ახსენებდა, რომ მას არ შეეძლო ერჩია ხალხისთვის როგორ უნდა ეცხოვრათ, მაშინ როცა თავად არ იყო გარკვეული ამაში. ფილოსოფოსი მისი აზრით ცოდნის მოყვარულია, და არა თვით მცოდნე.

===მისტიციზმი===
პლატონის დიალოგების კითხვისას, სოკრატე ხშირად ეხება მისტიურ მხარეს [[რეინკარნაცია|რეინკარნაციისა]] და მისტიური რელიგიების განხილვით; თუმცა, მიიჩნევენ, რომ ეს უფრო პლატონის მოსაზრებებია. მიუხედავად ამისა, ვინაიდან დარწმუნებული არა ვართ პლატონისა და სოკრატეს მსოფლმხეველობათა განსხვავებაში, ზემოთ ხსენებულის უარყოფა შეუძლებელია. ამასთან, არსებობს პარალელები ქსენოფონის ნაშრომებშიც. ფილოსოფიური გზის მწვერვალზე, როგორც პლატონის ''სიმპოზიუმსა'' და ''რესპუბლიკაშია'' განხილული, მავანი აღწევს “სილამაზის ზღვას” ანუ “კარგი”-ს ადგილსამყოფელს, განიცდის რა ''მისტიურ შთაგონებას''; მხოლოდ მაშინ შეუძლია მას გახდეს ''მცოდნე''.

ამ განხილვის უდაოდ ყველაზე საინტერესო მხარეა სოკრატეს დამოკიდებულება “დემონზე”, როგორც მას [[ბერძნები]] უწოდებდნენ, ანუ ხმაზე, რომელიც მხოლოდ სოკრატეს ესაუბრებოდა ყოველთვის, როცა სოკრატე შეცდომის დაშვებას აპირებდა. სწორედ ეს [[დემონი]] იყო, რომელმაც სოკრატე პოლიტიკაში შესვლისგან იხსნა. ''ფედრუსის'' მიხედვით, სოკრატე მას ღვთიურ სიგიჟედ თვლიდა, ანუ სულიერი ავადმყოფობის ფორმად, რომელიც გვაძლევს [[პოეზია|პოეზიას]], [[მისტიციზმი|მისტიციზმს]], [[სიყვარული|სიყვარულს]] და თვით ფილოსოფიასაც. ალტერნატიულად, დემონი შეიძლება განისაზღვროს, როგორც [[ინტუიცია]]; თუმცა ბერძნული სიტყვა აშკარად მიუთიტებს [[სული|სულზე]] ან არსებაზე, რომელსაც შეიძლება [[მფარველი ანგელოზი]] ვუწოდოთ, და როგორც ჩანს სოკრატე ამ დემონს პერსონალურ თვისებებსა და ხმას ანიჭებდა.

==პროზაული წყაროები==
[[პლატონი]], [[ქსენოფონი]] და [[არისტოტელე]] ძირითადი წყაროებია ისტორიულ სოკრატეზე; თუმცა, ქსენოფონი და პლატონი მისი უშუალო მოწაფეები იყვნენ და მიიჩნევა, რომ მათ სოკრატე გაიდეალიზებული ჰყავთ. მიუხედავად ამისა, ეს სოკრატეს აღწერის ერთადერთი წყარეობია, რომელმაც ჩვენამდე მოაღწია. არისტოტელეც ხშირად მოიხსენიებს სოკრატეს თავის ნაშრომებში, თუმცა მხოლოდ გადაკვრით.

===სოკრატეს დიალოგები===
'''სოკრატეს დიალოგები''' არის პლატონისა და ქსენოფონის მიერ დაწერილ დიალოგთა სერია სოკრატესა და მისი დროის სხვა ადამიანთა შორის, ან მსჯელობები სოკრატეს კონცეფციებზე მის მიმდევართა შორის. ბოლო მათგანს მიეკუთვნება პლატონის [[ფაედო]]. თუმცა პლატონის [[აპოლოგია]] სოკრატეს მიერ წარმოთქმული გასამართლებელი სიტყვაა, ისიც სოკრატესეულ დიალოგთა შორის მოიხსენიება.

პლატონის დიალოგები მოპასუხეთა სიტყვების პირდაპირი გადმოცემაა, მაშინ როცა ქსენოფონის დიალოგები დაწერილია, როგორც ისტორია, რომელშიც აღწერილია დიალოგის კონტექსტი მოსაუბრეთა [[ციტატა|ციტატების]] თანხლებით.

პლატონი საკუთარ იდეებს მოსაუბრის პირით არ აცხადებს, ის ამ იდეებს სოკრატესეული მეთოდით ხსნის. დიალოგთა უმრავლესობაში მოყვანილია პლატონის მიერ ამ მეთოდის გამოყენების ნიმუშები, თუმცა ამის ყველაზე სრულყოფილი ასახვა მხოლოდ [[ეუტიფრო|ეუტიფროშია]] მოცემული. ამ დიალოგებში სოკრატესა და ეუტიფროს დისკუსია ეხება შეკითხავზე “რას ნიშნავს რწმენა?” პასუხის სრულყოფას.

პლატონის დიალოგებში ''ცოდნა'' მოდის ''დამახსოვრების'' პროცესში. [[სული]], მის სხეულში [[ინკარნაცია|ინკარაციამდე]], ''იდეათა სამყაროში'' იმყოფებოდა. აქ ის ხედავს საგნებს როგორც ისინი სინამდვილეში არიან, და განსხვავდებიან დედამიწაზე დანახულ თუ განცდილ აჩრდილებსა და ასლებზე. შეკითხვების პროცესით ''სულმა'' შესაძლოა გაიხსენოს ''იდეები'' მისი წმინდა სახით, აღწევს რა ამით ''ცოდნას''.

სოკრატეს იდეათა პლატონისეულ აღწერაზე დაყრდნობით გაურკვეველია თუ ამ იდეათაგან რომელი ეკუთვნოდა სინამდვილეში სოკრატეს (ან მის მეგობრებს), რაც ცნობილია, როგორც [[სოკრატეს პრობლემა]]. როგორც წესი, მიიჩნევენ, რომ პლატონის ადრეული ნამუშევრები უფრო ახლოა სოკრატესთან, ვინემ მისი გვიანდელი შრომები, განსაკუთრებით კი [[ფაედო]], რომელიც უფრო პლატონის ცნობიერებათა ნაყოფი უნდა იყოს.

==იხილეთ ასევე==
*[[ბერძნული ფილოსოფია]]


[[კატეგორია:ფილოსოფოსები]]
[[კატეგორია:ძველი ბერძნები]]
[[კატეგორია:დაბადებული  ძვ.წ. 470]]
[[კატეგორია:გარდაცვლილი  ძვ.წ. 399]]

[[ar:سقراط]]
[[ba:Сократ]]
[[bg:Сократ]]
[[bn:সক্রেটিস]]
[[bs:Sokrat]]
[[ca:Sòcrates]]
[[cs:Sókratés]]
[[da:Sokrates]]
[[de:Sokrates]]
[[el:Σωκράτης]]
[[en:Socrates]]
[[eo:Sokrato]]
[[es:Sócrates]]
[[et:Sokrates]]
[[eu:Sokrates]]
[[fa:سقراط]]
[[fi:Sokrates]]
[[fr:Socrate]]
[[ga:Sócraitéas]]
[[he:סוקרטס]]
[[hr:Sokrat]]
[[hu:Szókratész]]
[[ia:Socrates]]
[[id:Socrates]]
[[is:Sókrates]]
[[it:Socrate]]
[[ja:ソクラテス]]
[[ko:소크라테스]]
[[la:Socrates]]
[[lt:Sokratas]]
[[mk:Сократ]]
[[ms:Socrates]]
[[nds:Sokrates]]
[[nl:Socrates]]
[[nn:Sokrates]]
[[no:Sokrates]]
[[pl:Sokrates]]
[[ps:سقراط]]
[[pt:Sócrates]]
[[ro:Socrate]]
[[ru:Сократ]]
[[simple:Socrates]]
[[sk:Sokrates]]
[[sl:Sokrat]]
[[sr:Сократ]]
[[sv:Sokrates]]
[[sw:Sokrates]]
[[ta:சாக்கிரட்டீஸ்]]
[[th:โสกราตีส]]
[[tr:Sokrates]]
[[uk:Сократ]]
[[vi:Socrates]]
[[zh:苏格拉底]]
