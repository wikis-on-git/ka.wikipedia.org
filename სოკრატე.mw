'''სოკრატე''' ([[4 ივნისი]], ძვ.წ. 470 – [[7 მაისი]], ძვ.წ. 399)(ბერძ. Σωκράτης) - ბერძენი ([[ათენი|ათენის]]) ფილოსოფოსი.


==წყაროები სოკრატეზე==
სოკრატეს ხასიათი ისტორიული გაურკვევლობის ილუსტრაციაა. თუ სოკრატეს ოდესმე ერთი სიტყვა მაინც დაუწერია, ჩვენამდე მას არ მოუღწევია. მაშასადამე, სოკრატეზე თანამედროვე წარმოდგენა მთლიანად ისეთ მეორად წყაროებს ეყრდნობა, როგორიცაა [[პლატონი|პლატონის]], [[არისტოტელე|არისტოტელეს]], [[არისტოფანე|არისტოფანესა]] და [[ქსენოფონი|ქსენოფონის]] ნაშრომები. არისტოფანე ცნობილი იყო, როგორც სატირისტი, და ამგვარად სოკრატეს მისეული დახასიათება გაზვიადებული,  გადაჭარბებული ან სრულიად ფალსიფიცირებული შეიძლება იყოს.

ფრაგმენტული მინიშნებები ასევე არსებობს სოკრატეს თანამედროვეთაგან. ჯანანტონი, მის მონუმენტურ ნაშრომში  "Socratis et Socraticorum Reliquiae" აგროვებს სოკრატეზე შემორჩენილი ნებისმიერი დოკუმენტის ფრაგმენტებს. ის იყენებს მწერლებს ესქინეს სოკრატიკუსს, ანტისთენესს, და სხვა დანარჩენებს რომლებიც პირადად იცნობდნენ სოკრატეს. პლატონი, ბერძნული ტრადიციებიდან გამომდინარე, როგორც ჩანს საკუთარ იდეებს, თეორიებსა და შესაძლოა პერსონალურ თვისებებსაც კი თავის მენტორს მიაწერდა. ამგვარი პრაქტიკიდან გამომდინარე პრობლემების გამო, ინფორმაცია სოკრატეზე უნდა მივიჩნიოთ, როგორც სავარაუდო, მაგრამ არავითარ შემთხვევაში, როგორც სიმართლე.

ანტიკურ წყაროებზე დაყრდნობით, სოკრატეს მამ იყო სოფრონისკუსი, სკულპტორი, დედა კი - ფენარეტი. ჰყავდა მეუღლე, ქსანთიპე, ვისგანაც სამი ვაჟი ეყოლა. იმ დროის კულტურული სტანდარტების მიხედვით ქსანთიპე უწესო, მძიმე ხასიათის მქონე ქალაქ მოიხსენიებოდა. სოკრატე თავადაც აღნიშნავდა, რომ ქსანთიპესთან თანაცხოვრების წყალობით ის ნებისმიერი ხასიათის ადამიანთან შეძლებდა შეგუებას, ადარებს რა ამ თვისებას ველური ცხენების გამხედნავთან. ამავე წყაროებიდან, სოკრატეს შეხება ჰქონია სამხედრო მოქმედებებთან, პოტიდეასთან, დელიუმსა და ამფიპოლისის ბრძოლებში. ერთგან მას დაჭრილი მეგობარი ალკიბიადესი სიკვდილს გადაურჩენია. თამცა მას ოფიციალურ ჯილდოებსა და წოდებებზე უარი განუცხადებია. გამოუვლენია ხასიათის სიმტკიცე, ზამთარში უფეხსაცმლოდ და ლაბადის გარეშე დადიოდა.

უცნობია, თუ რით ირჩენდა თავს სოკრატე ცხოვრებაში. ის არ მუშაობდა; ქსენოფონის სიმპოზიუმში ის ხაზგასმით აცხადებს, რომ საკუთარ თავს ფილოსოფიაზე დისკუსიას უძღვნიდა, და რომ მისი აზრით ფილოსოფია უმნიშვნელოვანესი ხელოვნება ან პროფესია იყო. ძნელი სავარაუდოა, რომ მას ოჯახისგან რაიმე ქონება დარჩენოდა, ვინაიდან მამამისი მოქნდაკე-ხელოსანი იყო. პლატოს ჩანაწერებით, სოკრატე სწავლებისთვის ფულს არ იღებდა; თუმცა, ქსენოფონის სიმპოზიუმში ნახსენებია, რომ სოკრატეს სტუდენტებისგან გასამრჯელო მიუღია, ხოლო არისტოფანე აღნიშნავს, რომ სოკრატეს საკუთარი სოფისტიკის სკოლა ჰქონდა. ასევე შესაძლოა, რომ სოკრატე მისი მოწყალე გავლენიანი და მდიდარი მეგობრების ხარჯზე არსებობდა.


==სასჯელი და სიკვდილი==


{{ესკიზი}}
