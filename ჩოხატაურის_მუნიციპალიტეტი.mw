'''ჩოხატაურის რაიონი''' - ადმინისტრაციულ-ტერიტორიული [[რაიონი]] [[გურიის მხარე|გურიის მხარეში]]. რაიონის ტერიტორია [[1917]]-მდე შედიოდა ქუთაისის გუბერნიის ოზურგეთის მაზრაში, [[1921]]-დან ოზურგეთის მაზრაში, [[1930]]-[[1963|63]]-ში - დამოუკიდებელი რაიონი იყო. [[1963]]-[[1964|64]]-ში შედიოდა მახარაძის რაიონში, [[1965]]-დან ცალკე რაიონია.


==ბუნება==
რაიონის დიდი ნაწილი მთაგორიანია. მთავარი ოროგრაფიული ერთეულებია: [[მესხეთის ქედი]] და მისი შტოქედები, მდ. სუფსისა და მისი შენაკადების ხეობები. ტერიტორია - 825 კვ.კმ. რაიონის ტერიტორიაზე მიედინება მდინარეები [[სუფსა]] და [[გუბაზეული]]. მთავარი წიაღისეული სიმდიდრეა მინერალური საღებავები, პირიტი, საშენი ქვები, აგრეთვე მინერალური წყლები (ნაბეღლავი, კოხნარი).


==მოსახლეობა==
მოსახლეობის რიცხოვნობა - 24 ათასი კაცი; სიმჭიდროვე - 29 კაცი კვ.კმ-ზე. რაიონში 61 დასახლებული პუნქტია: 1 [[დაბა]] და 60 [[სოფელი]]. 


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

* ''დაბის საკრებულო'' - 1: [[ჩოხატაური]];
* ''თემის საკრებულო'' - 17: ბუკისციხის, განახლების, დაბლაციხის, დიდივანის, ერკეთის, ზემოსურების, ზემოხეთის, ზომლეთის, ზოტის, კოხნარის, ნაბეღლავის, საჭამიასერის, ფარცხმის, ქვენობნის, ჩაისუბნის, ხევის, ხიდისთავის
* ''სოფლის საკრებულო'' - 5: გოგოლესუბანი, გორაბერეჟოული, გუთური, შუაგანახლება, შუასურები.


==ეკონომიკა==
წამყვანი დარგია [[სოფლის მეურნეობა]], მათ შორის [[მეხილეობა]], მარცვლეულის მეურნეობა, [[მევენახეობა]], [[მეჩაიეობა]], [[მეცხოველეობა]]. რაიონში მნიშვნელოვანი საწარმოები არ არის, მინერალური წყლის “ნაბეღლავის” ჩამოსასხმელი ქარხნისა. ფუნქციონირებს სამთო-კლიმატური კურორტები [[ბახმარო]] და [[ნაბეღლავი]].


==კულტურა==
რაიონში 43 სახელმწიფო ზოგადსაგანმანათლებლო [[სკოლა|სკოლაა]], 1 საშუალო პროფესიული სასწავლებელი, 33 [[ბიბლიოთეკა]], 3 [[თეატრი]] და [[მუზეუმი|მუზეუმები]]: მხარეთმცოდნეობის, ბორის ძნელაძის, ნიკო მარის, ჭიჭიკო ბენდელიანის, მოსე გოგიბერიძის სახლ-მუზეუმები. 


==ღირშესანიშნაობანი==
*''ხუროთმოძღვრების ძეგლები'': ბუკისციხეში - ადრინდელი ფეოდალური ხანის ციხის ნანგრევები, გორაბერეჟოულში - ციხე-გალავანი და ეკლესია, შუაგანახლებაში - სამონასტრო კომპლექსი.

{{გურია}}
[[კატეგორია:გურიის მხარე]]
