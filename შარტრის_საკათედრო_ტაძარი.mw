[[სურათი:CathChartresB.jpg|thumb|right|300px|კათედრალის მთავარი ფასადი]] 
[[სურათი:PorcheCentralNordCathedraleChartre.jpg|thumb|right|300px|მთავარი შესასვლელი]]
[[სურათი:Chartres_Cathedrale_portail_ouest.jpg|thumb|right|300px|დასავლეთის ფრთა]]
[[სურათი:Labyrinth_at_Chartres_Cathedral.jpg|thumb|right|300px|ლაბირინთის ფრაგმენტი]]  
'''შარტრის ღვთისმშობლის კათედრალი''' (ფრ. Cathédrale Notre-Dame de Chartres) მდებარეობს [[შარტრი|შარტრში]], [[პარიზი|პარიზიდან]] 50 კმ-ში და წარმოადგენს მაღალი გოთური სტილის არქიტექტურის საუკეთესო ნიმუშს მთელ საფრანგეთში.

რომანესკული სტილის ნაგებობის ფუნდამენტზე ახალი შენობის მშენებლობა [[1145]] წელს დაიწყო, თუმცა [[1194]] წლის ხანძარს მხოლოდ კათედრალის დასავლეთის ფასადი გადაურჩა და ეს ნაწილი ადრეულ გოთურ სტილშია. კათედრალის ძირითადი კარკასი აღდგენილ იქნა 1194-1220 წლებში, რაც საკმაოდ მცირე დროა შუასაუკუნეების კათედრალების მშენებლობისთვის.

შარტრის კათედრალის სილამაზე მრავალი შემოქმედის აღმაფრენის წყარო ყოფილა, არქიტექტრული ისტორიკოსები ხოტბას ასხამდნენ მის დელიკატურ წახნაგებსა და ცადატყორცნილ ჰაეროვან ქიმებს. ძველ ისტორიკოსთა ამგვარ შეფასებას დღესაც სავსებით იზიარებენ, ვინაიდან შარტრის ტაძარი ჭეშმარიტად შეუდარებელია ყველა ფრანგულ გოთურ კათედრალთა შორის. შორიდან იქმნება ილუზია, რომ ის ხორბლის ველებზე ჰაერშია გამოკიდული და მხოლოდ მასთან მიახლოებისას ამჩნევს მნახველი მის გარშემო არსებულ ქალაქს, რომელიც იმ გორაკის ფერდობებზეა შეფენილი, რაზეც ტაძარია აღმართული. მისი ორი კონტრასტული ქიმი - ერთი 105 მ. მარტივი პირამიდის ფორმის 1140 წელსაა აგებული, მეორე კი 113 მეტრი სიმაღლის ადრეული მე-16 საუკუნის ფლამბოიანტური ორნამენტებით დამშვენებული გუმბათია დაშენებული შედარებით ადრინდელ კოშკზე -- აჭიმულია რუხ მომწვანო სახურავზე, ხოლო მათ გარშემო კი კომპლექსური არკ-ბუტანტებია (ე.წ. მფრინავი საყრდენები) შემოვლებული.

ლეგენდის თანახმად [[876]] წლიდან კათედრალში ინახება ტუნიკა (Sancta Camisia), რომელიც წმინდა მარიამ ღვთისმშობელს ეკუთვნოდა. ეს წმინდა რელიქვია კათედრალისთვის უბოძებია [[შარლემანი|შარლემანს]], რომელმაც ის საჩუქრად [[იერუსალიმი|იერუსალიმზე]] [[ჯვაროსნული ლაშქრობები|ჯვაროსნული ლაშქრობის]] დროს მიიღო. სინამდვილეში საჩუქარი [[შარლ II]]-ისგან იყო და სპეციალისტთა შეფასებით ქსოვილი სირიული წარმოშობისაა და დამზადებულია ჩვ.წ. პირველ საუკუნეში. საუკუნეების განმავლობაში შარტრი მნიშვნელოვანი წმ. მარიამის პილგრიმთა ცენტრი იყო და დღესაც მორწმუნენი მთელი მსოფლიოდან ამ წმინდა რელიქვიის პატივსაცემად მოდიან.

შარტრის კათედრალი ისტორიულად ქალაქის ყველაზე მნიშვნელოვანი შენობა იყო. ის იყო ენოკომიკური ცენტრიც და ყველა მნიშვნელოვანი ღონისძიება აქ ტარდებოდა. შუა საუკუნეებში კათედრალი შიგადაშიგ ბაზრის ფუნქციასაც ასრულებდა, ბაზილიკის თითოეულ ნიშაში გარკვეული კატეგორიის საქონელი იყიდებოდა, მაგ. ჩრდ. ბოლოში ტექსტილი იყო, სამხრეთ ბოლოში კი საწვავი, ბოსტნეული და ხორცეული. დროდადრო მღვდელთმთავრები ცდილობდნენ ბოლო მოეღოთ კათედრალში ამგვარი საქმიანობისთვის, თუმცა უშედეგოდ. ღვინის გამოყიდვლებს ეკრძალებოდათ ღვინის კათედრალის სარდაფში გაყიდვა, თუმცა ეკლესიის შუა ნაწილი მათთვის თავისუფალი იყო და აქ ვაჭრობით ისინი გარე გადასახადებისგან თავის არიდებას ახერხებდნენ. აქვე იკრიბებოდნენ სხვადასხვა ხელობის მუშები სამსახურის საშოვნელად. ერთ პერიოდში ქალაქში [[ერგოტიზმი|ერგოტიზმის]] გავრცელების შედეგად, რომელსაც მრავალი მსხვერპლი ჰყოლია, კათედრალს ჰოსპიტალის ფუნქციაც შეუსრულებია.

კათედრალის დიდებული ფასადის გარდა მისი მნიშვნელოვანი არქიტექტურული ღირსშესანიშნაობაა ტაძრის ინტერიერი და განუმეორებელი მოჭიქული მინის ფანჯრები. ადრეული მე-13 საუკუნით დათარიღებული ფანჯრების მოზაიკა გადაურჩა მე-16 საუკუნის რელიგიურ ომებს და მიიჩნევა, რომ ეს ერთ-ერთი ყველაზე სრული კოლექციაა დღემდე შემორჩენილი შუასაუკუნეების მოჭიქული მინისა მსოფლიოში. [[1753]] წლის მოდერნიზაციის მცდელობისას, მინის ნაწილი ფანჯრებიდან მოხსნილ იქნა ტაძრის კლერკთა მიერ და ამის გამო ორიგინალი 186 მოჭიქულ მინიანი ფანჯრიდან 152 გადარჩა. ეს მინები განსაკუთრებით მნიშვნელოვანია მათი “ცოცხალი” სილურჯის გამო, რომლის ყველაზე თვალსაჩინო ნიმუშია ამ მინით გამოსახული მადონა ყრმით.

ზოგიერთი ფანჯარა სამეფო ოჯახის საჩუქარი იყო, მაგ. ვარდისფერი ფანჯარა ჩრდილოეთ ნიშაში საფრანგეთის დედოფალი ბლანშის მიძღვნილია. სამეფო გავლენა იგრძნობა მართკუთხა პერიფერიულ ფანჯრებშიც, რომელიც სამეფო სიმბოლოებს გამოსახავს ყვითელი [[ფლორ-დე-ლისი|ფლორ-დე-ლისებით]] ლურჯ ფონზე და ასევე ყვითელი ციხე-კოშკებით წითელ ფონზე.

კათედრალის იატაკზე შარტრის ცნობილი თერთმეტ-წრიანი [[შარტრის ლაბირინთი|ლაბირინთია]], რომლის სრულ სიგრძეზე გავლა იდენტური იყო იერუსალიმში პილგრიმობისა და მრევლს ცოდვების მოსანანიებლად უწესებდნენ მასზე მუხლებზე ცოცვას. ამ ტრადიციის გამო ლაბირინთს “გზა იერუსალიმისკენ” (Chemin de Jerusalem) ერქვა. ლაბირინთის ცენტრში მოთავსებული გვირილას მაგვარი დიზაინი სიმბოლურად დატვირთულია და გაბრწყინებას ნიშნავს.

[[საფრანგეთის რევოლუცია|საფრანგეთის რევოლუციის]] დროს შარტრის კათედრალი დანგრევას და ძარცვას გადაურჩა, ხოლო მას შემდეგ ჩატარებულ უამრავ რესტავრაციას მისი თავდაპირველი ბრიწყინვალება არ შეულახავს. ის ყოველთვის იგივე - გოთური ხელოვნების ტრიუმფი - რჩებოდა. კათედრალი [[1979]] წელს [[იუნესკო|იუნესკოს]] [[მსოფლიო კულტურული მემკვიდრეობა|მსოფლიო კულტურული მემკვიდრეობის]] სიაშია შეტანილი.

შუა საუკუნეებში კათედრალი ასევე ფუნქციონირებდა, როგორც მნიშვნელოვანი საგანმანათლებლო კერა. [[შარლემანი|შარლემანის]] სურვილით განათლება ფრანგი ხალხისთვის ხელმისაწვდომი უნდა გამხდარიყო და ვინაიდან ახალი სკოლების აშენება გაცილებით ძვირი იქნებოდა, არსებული ინფრასტრუქტურის გამოყენება უფრო ადვილი იყო. მისი ბრძანებით კათედრალებსა და მონასტრებში სკოლების არსებობა და რელიგიური სწავლება აუცილებელი კრიტერიუმი გახდა მთელ საფრანგეთში. კათედრალურმა სკოლებმა მალე სამონასტრო სკოლებს წაართველ განათლების წამყვანი როლი და უკვე მე-11 საუკუნეში კათედრალი თავად გახდა სკოლის სიმბოლო/სინონიმი. ყველა კათედრალს საკუთარი სპეციალიზაცია ჰქონდა და შარტრის დახელოვნებად [[ლოგიკა|ლოგიკის]] სწავლება ითვლებოდა. შარტრის ახალი ლოგიკა მრავალთა მიერ პარიზზე უფრო პროგრესულადაც კი ითვლებოდა.

==ინტერნეტ რესურსები==
*[[http://kunsthistorie.com/galleri/index.php?album=Frankrike%2FChartres&sortby=name&order=asc შარტრის არქიტექტურული დეტალები - ფოტოები]
*[http://perso.wanadoo.fr/.diocese.chartres/cathedrale/ ვებგვერდი მიძღვნილი შარტრის კათედრალისადმი (ფრ.)]
*[http://www.jerusalem-pedibus.net/site_fr/labyr_fr.html Le labyrinthe : გზა იერუსალიმისკენ - ლაბირინთი (ფრ.)]

[[კატეგორია:ქრისტიანული ტაძრები]]

[[de:Kathedrale von Chartres]]
[[en:Cathedral of Chartres]]
[[es:Catedral de Chartres]]
[[fr:Cathédrale Notre-Dame de Chartres]]
[[nl:Kathedraal van Chartres]]
[[sv:Katedralen i Chartres]]
