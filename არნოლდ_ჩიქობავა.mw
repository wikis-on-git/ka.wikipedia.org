'''არნოლდ ჩიქობავა''' ([[14 მარტი]], [[1898]] - [[5 ნოემბერი]], [[1985]]) -- ქართველი ლინგვისტი, ფილოლოგი და საზოგადო მოღვაწე, [[საქართველოს მეცნიერებათა აკადემია|საქართველოს მეცნიერებათა აკადემიის]] დამფუძნებელი, აკადემიკოსი, [[იბერიულ-კავკასიური ენები|იბერიულ-კავკასიური]] ლინგვისტიკის სამეცნიერო სკოლის დამფუძნებელი, საქართველოს დამსახურებული მეცნიერი, ფილოლოგიის მეცნიერებათა დოქტორი, პროფესორი.

დაიბადა 1898 წელს სოფ. საჩიქობაოში ([[სენაკის რაიონი]], [[სამეგრელო]]). 1922 წელს დაამთავრა [[თბილისის სახელმწიფო უნივერსიტეტი]]. 1926-33 წლებში ასოცირებული პროფესორი, შემდეგ კი ამავე უნივერსიტეტის პროფესორი ხდება; 1933-60 წლებში ხდება თსუ-ს კავკასიოლოგიის განყოფილების უფროსი. 1929 წელს მიიღო ფილოლოგიის მეცნიერებათა დოქტორის ხარისხი. 

1936-85 წლებში ლინგვისტიკის ინსტიტუტის იბერიულ-კავკასიური ენების განყოფილების უფროსია, 1950-52 წლებში ამ ინსტიტუტის დირექტორი. 1941 წლიდან ხდება საქართველოს მეცნიერებათა აკადემიის ერთ-ერთი დამფუძნებელი აკადემიკოსი. 1950-63 აკადემიის პრეზიდიუმის წევრია.

პროფესორი ჩიქობავა იყო [[ბერლინის უნივერსიტეტი|ბერლინის უნივერსიტეტის]] საპატიო დოქტორი (1960), [[დიდი ბრიტანეთის სამეფო ფილოლოგიური საზოგადოება|დიდი ბრიტანეთის სამეფო ფილოლოგიური საზოგადოების]] საპატიო წევრი (1968), საქართველოს სახელმწიფო პრემიის ლაურეატი (1971), [[მოსკოვის სახელმწიფო უნივერსიტეტი|მოსკოვის სახელმწიფო უნივერსიტეტის]] ლომონოსოვის პრემიის მფლობელი (1951).

არნლოდ ჩიქობავას მეცნიერული კვლევის ძირითადი თემები იყო: იბერიულ-კავკასიური ენები, ლინგვისტიკის ძირითადი პრობლემები, [[რუსთველოლოგია]], ქართული და კავკასიური ენების გრამატიკა, ქართული ენისა და ლიტერატურის ისტორია, ბასკ-კავკასიელთა ჰიპოთეზა, ლექსიკოგრაფია, და მისთ. ის ავტორი იყო 300-მდე სამეცნიერო-კვლევითი ნაშრომისა და 14 მონოგრაფიის. იყო დამფუძნებელი და მთავარი რედაქტორი საერთაშორისო სამეცნიერო ჟურნალის "იბერიულ-კავკასიური ლინგვისტიკის ყოველწლიური" (ამჟ. "იბერიულ-კავკასიური ლინგვისტიკა").

გარდაიცვალა 1985 წელს თბილისში. დაკრძალულია თსუ-ს ბაღში.

==რესურსები ინტერნეტში==
*[http://www.acnet.ge/ike.htm არნოლდ ჩიქობავას სახელობის ლინგვისტიკის ინსტიტუტი.]

[[კატეგორია:ქართველები]]
[[კატეგორია:ქართველი მეცნიერები]]

[[en:Arnold Chikobava]]
