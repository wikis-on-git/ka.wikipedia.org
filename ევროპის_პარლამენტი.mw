[[image:225px-European_Parliament_Strasbourg.jpg|250px|right|ევროპარლამენტის შენობა სტრასბურგში]]

'''ევროპის პარლამენტი''' (ინგლისურად European Parliament, შემოკლებით  - ''ევროპარლამენტი'') - [[ევროპის კავშირი|ევროპის კავშირის]] ერთ-ერთი უმნიშვნელოვანესი ინსტიტუტი. იგი წარმოადგენს ერთადერთ საერთაშორისო ორგანიზაციას, რომლის წევრებიც პირდაპირი საყოველთაო კენჭისყრით არიან არჩეულნი. იგი აირჩევა 5 წლის ვადით.


==ევროპარლამენტის შექმნა==

ევროპარლამენტის შექმნას საფუძველი ჩაეყარა [[1952]] წლის [[10 აგვისტო|10 აგვისტოს]], როდესაც [[სტრასბურგი|სტრასბურგში]] შედგა ევროპის ქვანახშირისა და ფოლადის წარმოების გაერთიანების პირველი საპარლამენტო ასამბლეის სხდომა. მისი თავმჯდომარე იყო [[მონე, ჟაკ|ჟაკ მონე]].

[[1957]] წლის [[25 მარტი|25 მარტის]] [[რომის შეთანხმება|რომის მოლაპარაკებების]] შემდეგ ევროპარლამენტი 142 დეპუტატისაგან დაკომპლექტდა. ისინი წარმოდგენილი იყვნენ მოლაპარაკებაში მონაწილე ექვსი სახელმწიფოს ეროვნული პარლამენტებიდან. შემდგომში ევროკავშირის გაფართოებასთან ერთად იზრდება ევროპარლამენტის დეპუტატთა რაოდენობაც: 1973 წელი - 198, 1979 წელი - 410, 1981 წელი - 434, 1986 წელი - 518, 1994 წელი - 567,  1995 წელი - 626, 2004 წელი - 732.


==ევროპარლამენტის არჩევნები==

1976 წელს ევროკავშირის საბჭომ მიიღო გადაწყვეტილება ევროპარლამენტის პირდაპირი საყოველთაო არჩევნების ჩატარების შესახებ. დღემდე ჩატარებულია 6 არჩევნები:


# [[1979]] წლის 7-10 ივნისი (აირჩიეს 410 დეპუტატი)
# [[1984]] წლის 14-17 ივნისი (აირჩიეს 434 დეპუტატი) 
# [[1989]] წლის 15-18 ივნისი (აირჩიეს 518 დეპუტატი)
# [[1994]] წლის 9-12 ივნისი (აირჩიეს 567 დეპუტატი)
# [[1999]] წლის ივნისი (აირჩიეს 626 დეპუტატი)
# [[2004]] წლის 10-13 ივნისი (აირჩიეს 732 დეპუტატი)


==ევროპარლამენტის უფლებამოსილებანი==

1987 წლამდე ევროპარლამენტს მხოლოდ კონსულტაციების უფლება ჰქონდა. მართალია პარლამენტს შეეძლო ჩაეგდო კანონპროექტი ან შესწორებები შეეტანა მთელ რიგ მუხლებში, მაგრამ [[ევროპის კავშირის საბჭო|ევროკავშირის საბჭო]] იტოვებდა უფლებას ანგარიში არ გაეწია მისი შეხედულებებისათვის.

[[ერთიანი ევროპული აქტი|ერთიანი ევროპული აქტის]] შემოღების შემდეგ მიღებულ იქნა გადაწყვეტილება ამ ორ ინსტიტუტს შორის ”თანამშრომლობის პროცედურის” შესახებ, რამაც შესამჩნევად გააფართოვა პარლამენტის უფლებამოსილებანი. [[მაასტრიხტის შეთანხმება|მაასტრიხტის მოლაპარაკებების]] შემდეგ პარლამენტმა მიიღო ახალი უფლებამოსილებანი.

დღეისათვის ევროპარლამენტის უფლებამოსილებისა და კომპეტენციის სფეროს განეკუთვნება: კანონმდებლობა, ბიუჯეტი და აღმასრულებელ ორგანოებზე კონტროლი. ჩვეულებრივი პარლამენტებისაგან განსხვავებით ევროპარლამენტის ძირითადი განმასხვავებელი ნიშანი არის ის, რომ იგი არ ახდენს მთავრობის ფორმირებას, რამდენადაც მთავრობა, ჩვეულებრივი გაგებით, ევროკავშირში არ არსებობს. 


==ევროპარლამენტის ფუნქციონირება==

1992 წლის დეკემბერში, ევროპული საბჭოს სხდომაზე მიიღეს გადაწყვეტილება ევროპარლამენტის პლენარული სხდომების სტრასბურგში გამართვის შესახებ. ევროპარლამენტი ევროკავშირის ერთადერთი ინსტიტუტია, რომელიც ღია სხდომებს ატარებს. მისი დისკუსიები, დასკვნები და რეზოლუციები ევროკავშირის ოფიციალურ ჟურნალში ქვეყნდება.

დეპუტატები სხდომათა დარბაზში განლაგებული არიან არა ეროვნული დელეგაციების მიხედვით, არამედ მათი პოლიტიკური დაჯგუფებების შესაბამისად. ისინი დასაქმებულნი არიან ოც მუდმივმოქმედ კომისიაში, რომელთაგან თითოეული ორიენტირებულია განსაზღვრულ სფეროებზე.

ევროპარლამენტის სხდომები [[სტრასბურგი|სტრასბურგში]] მიმდინარეობს, საჭიროების შემთხვევაში [[ბრიუსელი|ბრიუსელში]] ინიშნება დამატებითი პლენარული და კომისიების სხდომები. სხდომები მიმდინარეობს სინქრონული თარგმანის დახმარებით. სხდომები და ყველა ოფიციალური დოკუმენტი ევროკავშირის ყველა [[ევროკავშირის ოფიციალური ენები|ოფიციალურ ენაზე]] ითარგმნება. 

ევროპარლამენტს ჰყავს გენერალური სამდივნო, რომელიც [[ლუქსემბურგი|ლუქსემბურგში]] მდებარეობს. ევროპარლამენტის სხდომებს უძღვება ევროპარლამენტის პრეზიდენტი. 


:იხ. [[ევროპის პარლამენტის პრეზიდენტები]]


==ევროპარლამენტის წევრები==

ევროპარლამენტში ევროკავშირის წევრ სახელმწიფოებს გამოყოფილი აქვთ ადგილები მოსახლეობის რაოდენობის შესაბამისი კვოტებით. დეპუტატთა ეროვნული წარმომადგენლობა ასეთია:


*'''99''' - [[გერმანია]]
*'''72''' - [[დიდი ბრიტანეთი]], [[საფრანგეთი]], [[იტალია]]
*'''50''' - [[ესპანეთი]], [[პოლონეთი]]
*'''25''' - [[ნიდერლანდი]]
*'''22''' - [[საბერძნეთი]], [[ბელგია]]
*'''20''' - [[ჩეხეთი]], [[პორტუგალია]], [[უნგრეთი]]
*'''18''' - [[შვეცია]]
*'''17''' - [[ავსტრია]]
*'''13''' - [[სლოვაკეთი]], [[დანია]], [[ფინეთი]], 
*'''12''' - [[ირლანდია]], [[ლიტვა]]
*'''8''' - [[ლატვია]]
*'''7''' - [[სლოვენია]]
*'''6''' - [[ესტონეთი]], [[ლუქსემბურგი]], [[კვიპროსი]]
*'''5''' - [[მალტა]] 


==პოლიტიკური დაჯგუფებები==

2004 წლის მოწვევის პარლამენტში 7 პოლიტიკური დაჯგუფებაა. ყოველ მათგანს ჰყავს თავმჯდომარე, რომელიც პლენარულ სხდომებზე დაჯგუფების პოზიციას აფიქსირებს. ეს პოლიტიკური სუბიექტებია:


*''ევროპის სახალხო პარტია - ევროპის დემოკრატები '' - 268 ადგილი
*''ევროპის სოციალისტების პარტია'' - 202 ადგილი
*''ევროპის ლიბერალ-დემოკრატების ალიანსი'' - 89 ადგილი
*''ევროპელი მწვანეები - ევროპის თავისუფალი ალიანსი'' - 42 ადგილი
*''ევროპის მემარცხენეების და სკანდინავიის მწვანეების გაერთიანება'' - 41 ადგილი
*''დამოუკიდებლობა და დემოკრატია'' - 36 ადგილი
*''კავშირი ევროპისათვის'' - 27 ადგილი


გარდა ამისა ევროპარლამენტში კიდევ 28 დამოუკიდებელი დეპუტატია, რომლებიც არც ერთ საპარლამენტო ფრაქციაში არ არიან გაერთიანებულნი.

[[კატეგორია:ევროპის კავშირი]]

[[ca:Parlament Europeu]]
[[cs:Evropský parlament]]
[[cy:Y Senedd Ewropeaidd]]
[[da:Europa-Parlamentet]]
[[de:Europäisches Parlament]]
[[en:European Parliament]]
[[et:Euroopa Parlament]]
[[es:Parlamento Europeo]]
[[eo:Eŭropa Parlamento]]
[[fr:Parlement européen]]
[[ko:유럽 의회]]
[[is:Evrópuþingið]]
[[it:Parlamento europeo]]
[[kw:Eurosenedh]]
[[lt:Europos Parlamentas]]
[[lb:Europäescht Parlament]]
[[hu:Európai Parlament]]
[[nl:Europees Parlement]]
[[ja:欧州議会]]
[[no:Europaparlamentet]]
[[pl:Parlament Europejski]]
[[pt:Parlamento Europeu]]
[[ro:Parlamentul European]]
[[ru:Европейский парламент]]
[[sl:Evropski parlament]]
[[sr:Европски парламент]]
[[fi:Euroopan parlamentti]]
[[sv:Europaparlamentet]]
[[zh:欧洲议会]]
