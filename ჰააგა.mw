'''ჰააგა''' (’ s-Gravenhage, სიტყვასიტყვით - გრაფის მესერი, იშვიათად Den Haag), ქალაქი [[ნიდერლანდი |ნიდერლანდში]], სამეფო კარისა და მთავრობის რეზიდენცია. სამხრეთ ჰოლანდიის პროვინციის ადმინისტრაციული ცენტრი. 977 ათასი მცხოვრები (გარეუბნებიანად, [[2004]]). წყაროებში პირველად იხსენიება [[1097]] წელს. XVI საუკუნის დამლევიდან [[გენერალური შტატები | გენერალური შტატების]] სხდომების ადგილია. XIX საუკუნის დამდეგს მიიღო ქალაქის სტატუსი. XVII საუკუნის II ნახევრიდან აქ ჩატარდა მრავალი საერთაშორისო კონფერენცია - I ინტერნაციონალური კონგრესი ([[1872]]), [[ჰააგის კონფერენცია 1922 | ჰააგის კონფერენცია 1922]], ჰააგის კონფერენცია რეპარაციების საკითხში [[1929]]-[[1930]] და სხვ. [[1940]]-იდან [[1945]] მაისამდე ოკუპირებული იყო გერმანიის ფაშისტთა ჯარების მიერ. საერთაშორისო სასამართლოს ადგილსამყოფელი. ჰააგა დიდი სატრანსპორტო კვანძია. არხებით, საავტომობილო გზებითა და რკინიგზით უკავშირდება [[ამსტერდამი | ამსტერდამს]], [[როტერდამი | როტერდამს]] და სხვა ქალაქებს. მასთან ფაქტობრივად შეერთებულია ზღვისპირა კურორტი და თევზსაჭერი ნავსადგური [[სხევენინგენი]] (ჩრდილოეთი ზღვა). 

ჰააგა ქვეყნის მნიშვნელოვანი ეკონომიკური ცენტრია. ქალაქში თავმოქრილია კვების, მსუბუქი მრეწველობის, რადიო- და ტელეაპარატურის, ელექტრონული მოწყობილობის, სატელეფონო და სატელეგრაფო აპარატურის დიდი საწარმოები; გარეუბანში - საავიაციო ქარხნები. ამზადებენ ხის, მინისა და სხვა მხატვრულ ნაკეთობებს. ჰააგაში განლაგებულია სავაჭრო და სამრეწველო ფირმების გამგეობები, მომსახურების სფეროს მრავალი დაწესებულება; სამეცნიერო საზოგადოებები, სახელმწიფო არქივო და ბიბლიოთეკა. სახვითი ხელოვნების სამეფო აკადემია. მუზეუმები.

ქალაქის ქუჩების სწორკუთხა ქსელი მოდერნიზებულია და გაფართოებულია თავისუფლად დაგეგმარებული ახალი რაიონებით ([[1908]]-[[1909]], არქიტექტორი ჰ. ბერლაგე; [[1935]], არქიტექტორი ვ. დიუდოკი). ხუროთმოძღვრული ძეგლები: ვეივერის ტბის ნაპირზე მდებარე ე. წ. შიგა ეზოს არქიტექტურული ანსამბლი (XIII-XVIII სს.; რაინდების გოტიკური დარბაზი, დაახლოებით [[1280]]; რენენსანსული ძვ. რატუშა, [[1564]]-[[1565]]; და სხვა), მშვიდობის სასახლე ([[1913]]), ამერიკის საელჩო ([[1959]], არქიტექტორი ბ. ბროიერი და ა. ელზასი) და სხვა.
