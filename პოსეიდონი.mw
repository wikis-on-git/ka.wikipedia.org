[[სურათი:poseidoni.jpg|thumb|right|140px|პოსეიდონი (ვატიკანის მუზეუმი)]]
'''პოსეიდონი''' (''[[ბერძნ.]]'' Ποσειδών), ზღვის ღმერთი, [[კრონოსი|კრონოსის]] და [[რეა|რეას]] ვაჟი, [[ზევსი|ზევსის]], [[ჰადესი|ჰადესის]], [[ჰერა|ჰერას]], [[დემეტრა|დემეტრას]] და [[ჰესტია|ჰესტიას]] ძმა. [[ამფიტრიტე|ამფიტრიტეს]] ქმარი. პოსეიდონის შვილებად ითვლება ზღვის რამდენიმე ურჩხული და გმირი: [[ტრიტონი|ტრიტონი]], [[ამიკოსი|ამიკოსი]], [[ანტეოსი|ანტეოსი]], [[სკირიონი|სკირიონი]], [[პოლიფემოსი|პოლიფემოსი]] და სხვა. მითების მიხედვით პოსეიდონი და ამფიტრიტე ზღვის ფსკერზე ცხოვრობდნენ. მათ ემორჩილებოდა ზღვის ყველა არსება. სამკბილას დარტყმით პოსეიდონი ხვრეტდა კლდეებს და წარმოშობდა ქარბუქებს. მითების მიხედვით [[აპოლონი|აპოლონთან]] ერთად პოსეიდონმა ააშენა [[ტროა|ტროას]] კედლები. ძუნწ [[ლაომედონტი|ლაომედონტზე]] გაჯავრებულმა მის სამეფოს ურჩხული მიუგზავნა, რომელიც შემდგომში [[ჰერაკლე|ჰერაკლემ]] მოკლა. პოსეიდონი ედავებოდა [[ათენა|ათენას]] ატიკის მფლობელობაზე და თავისი უპირატესობის დასამტკიცებლად სამკბილას დარტყმით კლდეზე სამ ჭავლად წყარო წარმოადგინა, მაგრამ ათენამ მაინც აჯობა. პოსეიდონი გამუდმებით დევნიდა გმირ [[ოდისევსი|ოდისევსს]] თავისი შვილის – პოლიფემოსის დაბრმავების გამო.

პოსეიდონი ითვლებოდა ცხენების მფარველ ღვთაებად, მის საპატივცემოდ იმართებოდა ჯირითები. სიტყვა პოსეიდონი "მიწის მეუღლეს" ნიშნავს. პოსეიდონის ეფითეტები  ენოსიგეი (მიწის მრყეველი) და გეოხი (მიწის მპყრობელი) გვაფიქრებს, რომ იგი თავდაპირველად იყო მიწის და არა ზღვის ღვთაება. პოსეიდონი განაგებდა მიწის ნაყოფიერებას და თავიდანვე მიწის ნესტის ღვთაებად ითვლებოდა.

ოლიმპიური რელიგიის ჩამოყალიბების შემდეგ პოსეიდონს მხოლოდ ზღვებისა და საერთოდ წყლის სტიქიის მბრძანებლობა არგუნეს და ამის შემდეგ მან დაჩრდილა ზღვის სხვა ღვთაებები. მიუხედავად იმისა, რომ ზევსი პოსეიდონზე ძლევამოსილი ღთაებაა, პოსეიდონი მას ხშირ შემთხვევაში მაინც არ ემორჩილება. ერთხელ ჰერასა და ათენასთან ერთად იგი აჯანყდა კიდეც ზევსის წინააღმდეგ.

პოსეიდონის კულტი ძირითადად გავრცელებული იყო მცირე აზიის იონურ მოსახლეობაში და კუნძულებზე. იქ იგი იონელთა ტომის საკუთარ ღმერთადაც ითვლებოდა. მატერიკულ [[საბერძნეთი|საბერძნეთში]] პოსეიდონის ტაძრებს ძირითადად კონცხებზე აგებდნენ. ცხენის გარდა პოსეიდონის წმინდა ცხოველებად ითვლებოდნენ დელფინი და ხარი. ხეებიდან მას ნაძვი მიუძღვნეს. რომში პოსეიდონის კულტი [[ნეპტუნი|ნეპტუნის]] კულტს შეერწყა. 


[[კატეგორია:ბერძნული მითოლოგია]]

[[ar:بوسيدون]]
[[bg:Посейдон]]
[[ca:Posidó]]
[[cs:Poseidón]]
[[da:Poseidon]]
[[de:Poseidon]]
[[et:Poseidon]]
[[el:Ποσειδώνας (μυθολογία)]]
[[en:Poseidon]]
[[es:Poseidón]]
[[eo:Pozidono]]
[[eu:Poseidon]]
[[fr:Poséidon]]
[[gl:Poseidón]]
[[ko:포세이돈]]
[[hi:नेप्चून]]
[[id:Poseidon]]
[[it:Poseidone]]
[[he:פוסידון]]
[[la:Posidon]]
[[lv:Poseidons]]
[[lb:Poseidon]]
[[lt:Poseidonas]]
[[hu:Poszeidón]]
[[nl:Poseidon]]
[[ja:ポセイドン]]
[[no:Poseidon]]
[[nn:Poseidon]]
[[pl:Posejdon]]
[[pt:Posídon]]
[[ro:Poseidon]]
[[ru:Посейдон]]
[[sk:Poseidón]]
[[sl:Pozejdon]]
[[sr:Посејдон]]
[[fi:Poseidon]]
[[sv:Poseidon]]
[[tr:Poseidon]]
[[uk:Посейдон]]
[[zh:波塞冬]]
