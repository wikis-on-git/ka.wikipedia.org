'''ევდემონ I''' (ჩხეტიძე) (―   †  [[1578]]), დასავლეთ [[საქართველო]]ს [[კათოლიკოს-პატრიარქი]] [[1557]]-[[1578]] წლებში. იმერეთის მეფეების ბაგრატ III-ისა ([[1510]]-[[1565]]) და გიორგი II-ის ([[1565]]-[[1583]]) აქტიური თანამოაზრე დასავლეთ საქართველოს პოლიტიკურ გაერთიანებისა და კულტურულ-ეკონომიკური აღმშენებლობის საქმეში. ევდემონ I-ის სახელს უკავშირდება ბიჭვინთიდან [[აფხაზეთის საკათოლიკოსო| საკათოლიკოსო რეზიდენციის]] გელათში გადატანა. აღმოსავლეთ საქართველოს კათოლიკოს-პატრიარქ [[მალაქია| მალაქიასთან]] ერთად ხელმძღვანელობდა [["კათოლიკოსთა სამართალი"|საეკლესიო კრებას]], რომელმაც სიკვდილით დასჯა დაუწესა ტყვეთა გამყიდველებს და მოაწესრიგა საეკლესიო მმართველობის დარღვეული წესები. ევდემონ I-მა მოახატვინა გელათის წმინდა გიორგის ტაძრის ნაწილი; შეაკეთა და მოახატვინა მოქვისა და ბიჭვინთის მონასტრების ნაწილი, რომელთა წარწერებში მოხსენებულია თვით ევდემონ I; [[1568]] წელს მოაჭედვინა ბიჭვინთის ღვთისმშობლის ოქროს ხატი. ცნობილია ევდემონ I-ის დაკვეთით გადაწერილი გელათის ხელნაწერები. ბიჭვინთის საკათოლიკოსო მამულს საკუთარი ხარჯით შეუძინა ახალი მამულები და ძვირფასი ინვენტარი. დასაფლავებულია გელათის წმინდა გიორგის ეკლესიაში.




[[კატეგორია:ქართველები]]

[[კატეგორია:საქართველოს კათოლიკოსები]]
