'''ევდემონ I''' (ჩხეტიძე) (―   †  [[1578]]), დასავლეთ საქართველოს [[კათალიკოს-პატრიარქი]] [[1557]]-78. იმერეთის მეფეების ბაგრატ III-ისა ([[1510]]-65) და გიორგი II-ის ([[1565]]-83) აქტიური თანამშრომელი დასავლეთ საქართველოს პოლიტიკურ გაერთიანრბასა და კულტურულ-ეკონომიკური მშენებლობა. ევდემონ I-ის სახელს უკავშირდება ბიჭვინთიდან [[აფხაზეთის საკათალიკოსო | საკათალიკოსო რეზიდენციის]] გელათში გადატანა. აღმოსავლეთ საქართველოს კათალიკოს-პატრიარქ [[მალაქია | მალაქიასთან]] ერთად ხელმძღვანელობდა [[კათალიკოსთა სამართალი | საეკლესიო კრებას]], რომელმაც სიკვდილით დასჯა დაუწესა ტყვეთა გამყიდველებს და მოაწესრიგა საეკლესიო მმართველობის დარღვეული წესები. ევდემონ I-მა მოახატვინა გელათის წმინდა გიორგის ეკლესიის ნაწილი; შეაკეთა და მოახატვინა მოქვისა და ბიჭვინთის ეკლესიების ნაწილი, რომელთა კედლის წარწერებში მოხსენებულია თვით ევდემონ I; [[1568]] მოაჭედვინა ბიჭვინთის ღვთისმშობლის ოქროს ხატი. ცნობილია ევდემონ I-ის დაკვეთით გადაწერილი გელათის ხელნაწერები. ბიჭვინთის საკათალიკოსოს საკუთარი ხარჯით შეუძინა მამულები და ძვირფასი ინვენტარი. დასაფლავებულია გელათის წმინდა გიორგის ეკლესიაში.




[[კატეგორია:ქართველები]]

[[კატეგორია:საქართველოს კათალიკოსები]]
