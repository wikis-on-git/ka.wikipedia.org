'''ჰამსუნი''',  (ნამდვილი გვარი პედერსენი) '''კნუტ''' (* [[4 აგვისტო]], [[1859]], [[ლომი]] ―    †     [[19 თებერვალი]], [[1952]], [[ნორჰოლმი]]) ნორვეგიელი მწერალი. [[ნობელის პრემია |  ნობელის პრემიის]] ლაურეატი ([[1920]]). დაიბადა ღარიბი გლეხეის ოჯახში. 14 წლიდან ეწეოდა მოხეტიალე ცხოვრებას, მრავალი პროფესია გამოიცვალა, ბედის საძებნელად ორჯერ იყო ამერიკაში. [[1898]] იმოგზაურა [[ფინათი | ფინეთში]], [[რუსეთი |  რუსეთში]], [[ირანი | ირანში]], [[თურქეთი | თურქეთში]], იყო [[კავკასია | კავკასიაში]], კერძოდ [[საქართველო | საქართველოში.]] ამ მოგზაურობის ერთგვარი მხატვრული ანგარიში იყო პიესა "დედოფალი თამარი" და შთაბეჭდილებები "ზღაპრულ ქვეყანაში" ([[1903]]). [[1918]] სამუდამოდ დასახლდა ნორჰოლმში. ჰამსუნის ადრეულ შემოქმედებაში აშკარაა [[ბერნსონი, ბერნარდ | ბ. ბერნსონის]], ხოლო მოგვიანებით - [[დოსტოევსკი, თედორე | დოსტოევსკის]], [[ნიცშე, ფრიდრიხ | ნიცშესა]] და [[სტრინდბერგი, იუჰან ავგუსტ | სტრინდბერგის]] გავლენა. ჰამსუნი იმთავითვე დაუპირისპიედა [[ნატურალიზმი | ნატურალიზმს]] თავისი ლაღი ფანტაზიითა და ღრმა ფსიქოლოგიური ანალიზით; ამავე დროს, მის ნაწარმოებებში აშკარად ჩანს სინამდვილის ეროტულგრძნობადი აღქმა-წვდომა, ბუნების ექსტაზური განცდა-შეგრძნება. ჰამსუნის რომანებში გამოხატულია ქვეცნობიერი სულიერი ცხოვრების უწვრილმანესი ნიუანსები. მისი თხრობის ხელოვნება ახდენს ყველა იმ სტილური საშუალების სინთეზირებას,რომელიც მოპოვებულია ნატურალიზმიდან მოყოლებული [[იმპრესიონიზმი | იმპრესიონიზმის]] ჩათვლით და ჰამსუნის ნაწარმოებებს განუმეორებელ მიმზიდველობას სძენს. ჰამსუნმა პირველი დიდი პოპულარობა მოიპოვა მოთხრობით "შიმშილი" ([[1890]]), რომელიც ნორვეგიულ ლიტერატურაში თავისებურ გადატრიალებას მოასწავებდა როგორც თემატურ-მოტივური, ისე სტილურ-მითოლოგიური თვალსაზრისით: ნაწარმოები ავტობიოგრაფიულ ელემენტებს შეიცავს და იშვიათი ნიმუშია ამბივალენტური, შინაგანად წინააღმდეგობრივი, უკიდურესად ზეგრძნობიერი ადამიანის სულიერი ცხოვრების ასახვისა. ჰამსუნის საუკეთესო რომანებიდან მიჩნეულია "მისტერიები" ([[1892]]), "პანი" ([[1894]]), "ვიქტორია" ([[1898]]), "მიწის მადლი" ([[1917]], ნობელის პრემია, [[1920]]) და სხვა. აღსანიშნავია ის ფაქტი, რომ ჰამსუნი იმთავითვე გერმანოფილობას ამჟღავნებდა, ამასთან, იგი პირველად [[გერმანია | გერმანიაში]] აღიარეს მსოფლიო მასშტაბის მწერლად, II მსოფლიო ომის დროს კი მან აშკარად გამოავლინა თავისი სიმპატიები ნაციზმის მიმართ. [[1945]] ჰამსუნს ნორვეგიაში სამშობლოს ღალატი წაუყენეს ბრალდებად და დააპატიმრეს, შემდეგ კი ღრმა მოხუცებულობის გამო სასჯელი ფულადი[[ ჯარიმა | ჯარიმით]] შეუცვალეს.
