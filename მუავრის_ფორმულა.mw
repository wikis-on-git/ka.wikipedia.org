'''მუავრის ფორმულა''', ფორმულა რომელიც საშუალებას იძლევა ტრიგონომეტრიული სახით მოცემული z კომპლექსური რიცხვი მთელ n ხარისხში ავიყვანოთ. გამოისახება ასე:

:<math>[r(\cos x+i\sin x)]^n=r^n[\cos(nx)+i\sin(nx)]\,</math>

მუავრის ფორმულიდან გამომდინარეობს, რომ z-ის n ხარისხში ახარისხებისას r მოდული უნდა ავახარისხოთ ამავე ხარისხში, ხოლო <math>x</math> არგუმენტი გავამრავლოთ ხარისხის მაჩვენებელზე. მუავრის ფორმულა საშუალებას იძლევა <math>\cos(nx)</math> და <math>\sin(nx)</math> გამოვსახოთ <math>\cos(x)</math> და <math>\sin(x)</math>–ის ხარისხების საშუალებით. მუავრის ფორმულა მიიღო ფრანგმა მათემატიკოსმა [[მუავრი, აბრაამ დე|აბრაამ დე მუავრმა]] 1707 წელს.
