[[სურათი:Geo273-93-2400.jpg|thumb|შუაში VII საუკუნის დიდი გუმბათოვანი ეკლესია, გადაღებულია 1993]]
'''შუამთა''' ''ძველი'', ქართული ხუროთმოძღვრული ანსამბლი [[თელავის რაიონი|თელავის რაიონში]], მდებარეობს ტყეში, თელავიდან 7 კმ-ზე. 
[[სურათი:Geo275-93-2400.jpg|left|thumb|V საუკუნის ბაზილიკა, გადაღებულია 1993]]
ანსამბლში შედის: V საუკუნის ბაზილიკა, ქრისტიანული არქიტექტურის ერთ-ერთი საყურადღებო ნიმუში საქართველოში. VII საუკუნის გუმბათოვანი ეკლესია, მცხეთის ჯვრის ტიპისა, თუმცა უფრო პატარა (შემცირებულია აფსიდებისა და ბემების სიღრმე, გუმბათის ყელის მნიშვნელობა გაზრდილია, ტრომპების კონსტრუქცია ნათლად არის გამოვლენილი). VII საუკუნის მცირე გუმბათოვანი ეკლესია. გეგმით ისიც ჯვრის ტიპისაა, მაგრამ აქ უკვე აღარ არის კუთხის ოთახები და ბემები. ორივე ღერძი ტოლია. 
[[სურათი:Geo274-93-2400.jpg|thumb|VII საუკუნია მცირე გუმბათოვანი ეკლესია, გადაღებულია 1993]]
სამივე ეკლესია  რიყის ქვით არის ნაგები, კუთხეებისათვის გამოყენებულია შირიმი. XVI საუკუნეში ძველი შუამთის მონასტერი დაცარიელდა. მის მახლობლად კახთა მეფის [[ლევანი, გიორგი II-ის ძე|ლევან II-ის]] ([[1520]]-[[1570]]) მეუღლემ თინათინ გურიელის ასულმა დააარსა შუამთის ახალი მონასტერი. აგურით ნაგები ეკლესია გეგმით ჯვაროვან-გუმბათოვანია, შიგნით - მოხატული. შემონახულია ქტიტოტების პორტრეტები. ეკლესია განაახლა [[ერეკლე II|ერეკლე II-მ]]. კომპლექსში შედის სამრეკლო და სხვა ნაგებობანი.



[[კატეგორია:საქართველოს ხუროთმოძღვრების ძეგლები]]
