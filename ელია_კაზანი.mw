[[სურათი:Elia Kazan.jpg|thumb|ილია კაზანი.]]
'''ილია კაზანი''' ([[ბერძნ.]] Ελία Καζάν), ([[7 სექტემბერი]], [[1909]] – [[28 სექტემბერი]], [[2003]]) ბერძენი-ამერიკელი კინო და თეატრალური რეჟისორი და პროდიუსერი. თავის დროს ჰოლივუდის ელიტის ერთ-ერთი ყველაზე გამოჩენილი წევრი.

დაიბადა სახ. ''ილია კაზანოღლი'' [[სტამბოლი|სტამბულში]] 1909 წელს ბერძნულ ოჯახში. სწავლობდა [[იელის უნივერსიტეტი|იელის უნივერსიტეტის]] დრამატურგიის სკოლაში. მისი თეატრალური კრედიტი მოიცავს დადგმებს [[უილიამსი, ტენესი|ტენესი უილიამსის]] ორი უმნიშვნელოვანესი პიესისა "The Glass Menagerie" (შუშის სამხეცე, 1944) და "A Streetcar Named Desire", (სურვილის ტრამვაი, 1951), ასევე [[მილერი, ართურ|ართურ მილერის]] "All My Sons" (ჩემი ვაჟები, 1947) და "Death of a Salesman" (კომივოიაჟერის სიკვდილი, 1949)

მისი კინო კარიერაც ასევე წარმატებული გამოდგა. მიღებული აქვს კინოაკადემიის ორი ჯილდო (ოსკარი) საუკეთესო რეჟისურისთვის ფილმებში "Gentleman's Agreement" (ჯენტლმენის თანხმობა, 1947) და "On the Waterfront" (წყლის პირას, 1954). მისი დამსახურებაა განუმეორებელი საშემსრულებლო ნიჭის წარმოჩენა, ისეთი მსახიობებისა, როგორებიცაა [[ბრანდო, მარლონ|მარლონ ბრანდო]], ოსკარის მფლობელი [[ლი, ვივიენ|ვივიენ ლი]], [[მალდენი, კარლ|კარლ მალდენი]] და, ირონიულად, [[ჰანტერი, კიმ|კიმ ჰანტერი]] (რომელიც მოგვიანებით მის შავ სიაში მოხვდა) ტენესი უილიამსის "სურვილის ტრამვაის" კინოვერსიაში, [[დინი, ჯეიმს|ჯეიმს დინი]] და [[ვან ფლიტი, ჯო|ჯო ვან ფლიტი]] ფილმში "ედემის აღმოსავლეთით" (East of Eden, [[სტაინბეკი, ჯონ|ჯონ სტაინბეკის]] რომანის მიხედვით), და [[გრიფიტი, ენდი|ენდი გრიფიტი]] ფილმში "სახე ბრბოში" (A Face in the Crowd).

მისი გვიანდელი კარიერა შედარებით დაიბურა, ძირითადად იმ ფაქტის გამო, რომ ის ერთ-ერთი იყო იმ მცირეთაგან ჰოლივუდში, რომელთაც "ჩამშვებობა" დაიწყეს "თემთა პალატის არა-ამერიკულ საქმიანობათა კომიტეტთან" (HUAC) ომისშემდგომი "წითელი საფრთხის" პერიოდში. სხვა ცნობილი ჰოლივუდელები, რომლებიც "სახელებს ასახელებდნენ" იყვნენ ჯერომ რობინსი, სტერლინგ ჰეიდენი, ბარლ ივსი და ლელა როჯერსი ([[როჯერსი, ჯინჯერ|ჯინჯერის]] დედა).

კაზანი ახალგაზრდობაში მცირე ხნით კომუნისტური პარტიის წევრი იყო, 1930-იან წლებში რადიკალური თეატრის ტრუპის წევრად მუშაობისას. თუმცა პარტიის ფუნქციონერთა მიერ მისი თეატრალური ჯგუფის არტისტულ გადაწყვეტილებებში ჩარევი გამო პირადად შეურაცხყოფილი იყო და მალევე დაანება თავი. როგორც კაზანი მოგვიანებით ხსნიდა, ის თვლიდა, რომ ქვეყნის საუკეთესო ინტერესებში და მის საკუთარ ლიბერალურ რწმენებთან შეთანხმებით "ჰუაკ"-ის ანტი-კომუნისტურ ღონისძიებებთან თანამშრომლობა სასურველი იყო რათა ჰოლივუდში კომუნისტთა მომძლავრებას ბოლო მოღებოდა. ამერიკელი დრამატურგები [[ჰელმანი, ლილიან|ლილიან ჰელმანი]] და [[მილერი, ართურ|ართურ მილერი]] სახალხოდ და მწვავედ წინ აღუდგნენ კაზანის ამგვარ არგუმენტაციას.

ერთ-ერთი პირთაგანი, რომელიც კაზანმა "ჩაუშვა" იყო მსახიობი [[გარფილდი, ჯონ|ჯონ გარფილდი]], ვისთანაც ერთად "ჯგუფის თეატრის" ტრუპაში მუშაობდა. გარფილზე ჰუაკმა ინტენსიური გამოძიება ჩაატარა, თუმცა მასზე ვერანაირი მაკომპრომეტირებელი მტკიცება კომუნისტურ პარტიაში წევრობაზე ვერ აღმოაჩინა. მიუხედავად ამისა, გარფილდი მყისვე ჰოლივუდის შავ სიაში მოხვდა, რამაც ბოლო მოუღო მის სამსახიობო კარიერას, და მომდევნო წელს 39 წლის ასაკში გულის შეტევით გარდაიცვალა.

1999 წელს კაზანმა საპატიო ოსკარი მიიღო ცხოვრებისეული მიღწევებისთვის. მას სცენაზე თან ახლდნენ [[სკორსეზე, მარტინ|მარტინ სკორსეზე]] და [[დენირო, რობერტ|რობერტ დენირო]], რომლებმაც იქ შეკრებილი აუდიენცია ხუმრობით გააფრთხილეს წესიერად მოქცეულიყვნენ. თავად რობერტ დენირომ მონაწილეობა მიიღო ფილმში ჰოლივუდის წითელ საფრთხესთან დაკავშირებით. ჰოლივუდში მრავალი თვლიდა, რომ უკვე საკმაოდ დრო იყო გასული კაზანი ჩამშვები წარსულის დასამარხავად, თუმცა კინოაკადემიის ამგვარმა გადაწყვეტილებამ დიდი წინააღმდეგობრივი რეზონანსი გამოიწვია. 1999 წლის ოსკართა ცერემონიის რეპორტაჟის თანახმად კაზანს ჯილდოს გადაცემისას დარბაზის სამი მეოთხედი ამდგარი ოვაციით შეხვდა, თუმცა კამერამ დააფიქსირა, რომ [[ნოლტე, ნიკ|ნიკ ნოლტე]], [[მედიგანი, ემი|ემი მედიგანი]] და [[ჰანტერი, ჰოლი|ჰოლი ჰანტერი]] ხელზე დაყრდნობილი ისხდნენ პროტესტის ნიშნად. სხვები, მათ შორის [[სპილბერგი, სტივენ|სტივენ სპილბერგი]] და [[ლენსინგი, შერი|შერი ლენსინგი]] მოკრძალებით ტაშს უკრავდნენ, თუმცა ზეზე არ წამომდგარან.

ილია კაზანი 94 წლის ასაკში გარდაიცვალა ნიუ-იორკში.

==ფილმოგრაფია==
* ''The Last Tycoon''
* ''The Visitors''
* ''The Arrangement''
* ''America, America''
* ''Splendor in the Grass''
* ''Wild River''
* ''A Face in the Crowd''
* ''Baby Doll''
* ''East of Eden''
* ''On the Waterfront''
* ''Man on a Tightrope''
* ''A Streetcar Named Desire''
* ''Panic in the Streets''
* ''Pinky''
* ''Gentleman's Agreement''
* ''Boomerang!''
* ''The Sea of Grass''
* ''A Tree Grows In Brooklyn''
* ''Viva Zapata!''

{{ბიოგრაფია}}
[[კატეგორია:ბერძნები]]
[[კატეგორია:ამერიკელები]]
[[კატეგორია:ამერიკელი რეჟისორები]]
[[კატეგორია:ოსკარის მფლობელი კინორეჟისორები]]

[[de:Elia Kazan]]
[[en:Elia Kazan]]
[[el:Ελία Καζάν]]
[[es:Elia Kazan]]
[[eo:Elia Kazan]]
[[eu:Elia Kazan]]
[[fr:Elia Kazan]]
[[it:Elia Kazan]]
[[he:אליה קאזאן]]
[[hu:Elia Kazan]]
[[nl:Elia Kazan]]
[[ja:エリア・カザン]]
[[no:Elia Kazan]]
[[pl:Elia Kazan]]
[[pt:Elia Kazan]]
[[fi:Elia Kazan]]
[[sv:Elia Kazan]]
[[uk:Еліа Казан]]
[[zh:伊利亚·卡赞]]
