'''ალექსანდრე ბატონიშვილი''' (''ბაგრატიონი'') (* [[1770]] ―   † [[1844]], [[თეირანი]]), [[ქართველები | ქართველი]] პოლიტიკური მოღვაწე, [[ერეკლე  II | ერეკლე  II-ი]]ს ძე. აღიზარდა კათოლიკე პატრების მეთვალყურეობით. 17-18 წლისა უკვე მონაწილეობდა ქვეყნის მართვა-გამგეობაში. ხელმძღვანელობდა აღა მაჰმად-ხანის შემოსევის დროს დანგრეული თბილისის აღდგენას. საუფლისწულო ქვემო ქართლში ჰქონდა. ერეკლეს გარდაცვალების შემდეგ ებრძოდა გიორგი XII-ს. როცა ქართლ-კახეთი რუსეთს შეუერთდა, ალექსანდრე ბატონიშვილმა დაიწყო ბრძოლა სამეფოს აღსადგენად. [[1802]]-[[1803]] დახმარება სთხოვა ამიერკავკასიის (ერევნის, ნახიჭევნის, განჯის) სახანოებს; შემდეგ კი ირანს წავიდა. რუსეთ-ირანის [[1804]]-[[1813]] ომის დროს [[თეიმურაზ ბატონიშვილი |  თეიმურაზ ბატონიშვილთან]] ერთად იბრძოდა [[რუსეთი | რუსეთის]] წინააღმდეგ. ამავე დროს წერილებს უგზავნიდა რუსეთის მოხელეებს და ჰპირდებოდა, თუ ქართლ-კახეთის სამეფოს აღადგენდნენ, ბრძოლას შეწყვეტდა.

[[1812]] შემოდგომაზე ალექსანდრე ბატონიშვილი საქართველოში ჩამოვიდა და კახეთის აჯანყებას ჩაუდგა სათავეში. აჯანყების დამარცხების შემდეგ[[ დაღესტანი | დაღესტანში]] გაიქცა და [[1818]] წლამდე დაჰყო იქ. [[1819]]-იდან კლვავ [[ირანი | ირანს]] გაემგზავრა. მონაწილეობდა რუსეთ-ირანის [[1826]]-[[1828]] წლების ომში. [[1832]] წელს შეთქმულების მონაწილეებს განზრახული ჰქონდათ მისი მოწვევა საქართველოს მეფედ. სიცოცლის ბოლო წლები ალექსანდრე ბატონიშვილმა სიღატაკეში გაატარა. გარდაიცვალა თეირანში. დაკრძალულია იქვე, სომხეთის ეკლესიის ეზოში.





[[კატეგორია:ქართველები]]
[[კატეგორია:დაბადებული  1770]]
[[კატეგორია:გარდაცვლილი  1844]]
