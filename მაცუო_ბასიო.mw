'''მაცუო ბასიო''' (მეორე ფსევდონიმი ''მუნეფუსა''; ნამდვილი სახელი'' ძინსიტირო'') (* [[1644]]  ―     †  [[12 ოქტომბერი]], [[1694]], [[ოსაკა]]),[[ იაპონელები    | იაპონელი]] პოეტი. წარმოშობით [[სამურაები | სამურაი]]. [[1672]]-იდან სახელმწიფო სამსახურს ეწეოდა. ედოში (ახლანდელი [[ტოკიო]]). შემდეგ მიატოვა სამსახური და შეუდგა თავისი წოდებისათვის "შეუფერებელ " საქმიანობას - პოეზიის სწავლებას. ბუდიზმის მიმდევარი იყო. ბერად აღიკვეცა. განიცადა ძენის მოძღვრების გავლენა, რომლის არსი "თვითჭვრეტასა" და "ბუნების ჭვრეტაში" მდგომარეობს. ამიტომ მაცუოს ბევრ ლექს დაფარული ქვეტექსტი აქვს. მაცუოს ეკუთვნის ლირიკული დღიურები, რამდენიმე ათეული რენგი ("წყობილი ლექსები") და მრავალი უბადლო ჰოკუ. მისი ლექსები შესულია ანთოლოგიაში "მაიმუნის ჩალის ლაბადა" ([[1690]]) და სხვა. მაცუომ შექმნა სამსტრიქონიანი ლექსის (ჰოკუ) პოეტიკა. დაუშვებლად მიაჩნდა ჰოკუში  ორზე მეტი დეტალის შეტანა; დიდ მნიშვნელობას ანიჭებდა ლექსის ფერწერულ და ბგერით ჰარმონიას. "ბასიოს სტილი" 200 წელზე მეტხანს ბატონობდა იაპონიაში.




[[კატეგორია: იაპონელები]]
[[ კატეგორია:დაბადებული  1644]]
[[კატეგორია:გარდაცვლილი  1694]]
