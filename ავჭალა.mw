'''ავჭალა''', ადრე სოფელი [[გარდაბნის რაიონი|გარდაბნის რაიონში]]. მდებარეობს თბილისის ჩრდილოეთით, საგურამოს ქედის მთისწინეთისა და გარე კახეთის ზეგნის ჩრდილოეთ ნაწილში, მდ. მტკვრის მარცხენა ნაპირის ტერასაზე, ზღვის დონიდან 440 მ. 

ავჭალა საქართველოს ერთ-ერთი უძველესი სოფელი იყო. ისტორიულ ქრონიკებში ხშირად მოიხსენიება. [[დიდი თურქობა|დიდი თურქობის]] დროს, XI საუკუნის 80-იან წლებში, თურქები ზამთრობით ავჭალასა და დიღომში იდგნენ. IX-XI საუკუნეებში ავჭალა თბილისის საამიროში შედიოდა, XII-XIII საუკუნეებში - კახეთის საერისთავოში.

ავჭალასტან მტკვარზე კარგი ფონი იყო, რითაც სარგებლობდნენ ლეკი მოთარეშეები. ლეკებისაგან თავდასაცავად 1734 მტკვრის გაყოლებით აშენდა ციხე და 12 კოშკი. 1887 თბილისის წყლით მოსამარაგებლად შეკრიბეს წყაროები და გაიყვანეს ავჭალის წყალსადენი.

ავჭალა საყოველთაოდ ცნობილი გახდა [[ზემო ავჭალის ჰიდროელექტროსადგური|ზემო ავჭალის ჰიდროელექკტოსადგურის]] მშენებლობის შემდეგ. თბილისისაკენ მიმავალი გზატკეცილის გაყოლებით აიგო მრავალი საწარმო: ელმავალმშენებელი ქარხანა, შამპანიურის, კონიაკის, ღვინის ჩამომსხმელი ქარხნები, ჩაის საწონი ფაბრიკა და სხვა.



==იხილეთ აგრეთვე==
* [[ავჭალის აუდიტორია]] 



[[კატეგორია:თბილისის უბნები]]
