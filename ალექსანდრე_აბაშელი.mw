'''ალექსანდრე (ისააკ) ბესარიონის ძე აბაშელი''' (ნამდვილი გვარი ჩოჩია) (* [[15 აგვისტო]], [[27 აგვისტო]], [[1884]], სოფ. [[საჩოჩიო]], ახლანდელი [[აბაშისპირი]], [[აბაშის რაიონი]]  ―        †  [[27 სექტემბერი]], [[1954]], [[თბილისი]]), საბჭოთა ეპოქის  [[ქართველები|ქართველი]] პოეტი.

დაიბადა რარიბი გლეხის ოჯახში. სწავლობდა აბაშის ორკლასიან სასწავლებელში. მსახურობდა საჩოჩიოს ფოსტის მოხელედ. რევოლუციურ მოძრაობაში მონაწილეობისათვის [[1906]] წელს გადაასახლეს სოლვიჩეგოდსკში. გადასახლებიდან დაბრუნების შემდეგ ([[1908]]) მუშაობდა თბილისში "კავკაზისა" და "ნოვაია რეჩის" რედაქციებში. აქ გამოქვეყნდა აბაშელის პირველი ლექსები [[რუსული ენა|რუსულ ენაზე]]. მისი პირველი ქართული ლექსი "შავი აჩრდილი" [[1910]] წელს დაიბეჭდა (ჟურნალ "თეატრი და ცხოვრება", № 28). 1905 წელს რევოლუციის ოპტიმისტური და რეაქციის პერიოდის სევდიანი განწყობილებები აირეკლა აბაშელის ლექსთა პირველ წიგნში "მზის სიცილი" (1913). კრებულის ძირითადი თემაა ე.წ. მზის კულტი, რომელსაც ორგანულად უკავშირდება რეალისტური და სიმბოლისტური ტენდენიები.

20-იანი წლების დასაწყისისათვის აბაშელის შემოქმედებაში მომძლავრდა დეკადენტური მოტივები (კრებული "ანთებული ხეივანი", 1923). იგი [[აკადემიური მწერლობის კავშირი|"აკადემიური მწერლობის კავშირის"]] აქტიური წევრი გახდა. საბჭოთა საქართველოში სოციალისტურ გარდაქმნასთან ერთად აბაშელის პოეზიაში ახალი ეტაპი დაიწყო (ლექსი "თბილისი", 1926). ლექსთა წიგნში "გაბზარული სარკე" ([[1929]]) პოეტი "ეპოქისათვის თანამგზავრული სიმღერის" თქმას მოითხოვდა. 

აბაშელის შემოქმედებაში დამკვიდრდა ახალი ქვეყნის მშენებლობის თემატიკა. სამამულო ომის დროს დაწერილ ლექსებში პოეტმა უმღერა საბჭოთა ხალხის გმირობას.

მის კალამს ეკუთვნის აგრეთვე მოთხრობები "ქალი სარკეში" (1930), "ატმის ყვავილი" (გამოქვეყნდა 1959), კრიტიკული წერილები. დაუმთავრებელი დარჩა რომანი "ირმა". მისი რედაქციით გამოვიდა  [[ვაჟა-ფშაველა|ვაჟა-ფშაველას]] თხზულებათა პირველი სრული კრებული. დაჯილდოებულია [[შრომის წითელი დროშის ორდენი|შრომის წითელი დროშის ორდენით]].

[[კატეგორია:ქართველები]]
[[კატეგორია:ქართველი პოეტები]]
[[კატეგორია:დაბადებული  1884]]
[[კატეგორია:გარდაცვლილი  1954]]
