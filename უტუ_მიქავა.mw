'''უტუ ჯოტოს ძე მიქავა''' (* [[1812]], სოფ. [[ფუკი]], ახლანდელი [[წალენჯიხის რაიონი]] ―   †   დაახლოებით [[1878]]), [[სამეგრელოს გლეხთა აჯანყება 1856-1857|სამეგრელოს გლეხთა აჯანყების]] ([[1856]]-[[1857]]) მეთაური. 

15 წლისა დაეუფლა ზეინკლისა და მჭედლის ხელობას. დაახლოებით 50-იან წლებში საჩიჩუეში (წალენჯიხის რაიონი) გადასახლდა, სადაც ისევ მჭედლობას მისდევდა. გლეხთა აჯანყების დაწყებისთანავე მიემხრო აჯანყებულებს. მაისში გლეხებმა მიქავა საერთო ხელმძღვანელად აირჩიეს. 12 მაისს აჯანყებულებმა ზუგდიდი აიღეს. სამეგრელოს დედოფალმა [[ეკატერინე დადიანი|ეკატერინე დადიანმა]] დახმარებისათვის რუსეთის ხელისუფლებას მიმართა. 20 მაისს გენერალ [[კოლიუბაკინი, ნიკოლოზ|ნ. კოლიუბაკინი]] აჯანყებულებს შეხვდა. მიქავამ გენერალს გლეხთა მძიმე მდგომარეობა და აჯანყების ნამდვილი მიზეზი მოახსენა. ამასთან 8 მუხლისაგან შემდგარი მოთხოვნა გადასცა. კოლიუბაკინის მოთხოვნით გლეხები დაიშალნენ, მაგრამ იარაღი არ დაყარეს. აჯანყების დამარცხების შემდეგ, [[1857]] ნოემბერს მიქავა [[რუსეთი|რუსეთის]] ხელისუფლებამ [[არხანგელსკის გუბერნია|არხანგელსკის გუბერნიაში]] გადაასახლა. [[1867]] წლის იანვარში სასჯელმოხდილი [[თბილისი|თბილისში]] ჩამოიყვანეს, როდესაც ბატონყმობა გაუქმდა, თავის სოფელში დაბრუნების ნება დართეს. თანასოფლელებმა მიქავა მამასახლისად აირჩიეს. შემდეგში ისევ მჭედლობასა და მეურნეობას მისდევდა.


[[კატეგორია:ქართველები]]
[[კატეგორია:დაბადებული 1812]] 
[[კატეგორია:გარდაცვლილი 1878]]
