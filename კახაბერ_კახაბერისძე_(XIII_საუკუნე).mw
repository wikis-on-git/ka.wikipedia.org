'''კახაბერისძე, კახაბერ''', XIII საუკუნის II ნახევრის [[ქართველები|ქართველი]] პოლიტიკური მოღვაწე, რაჭის ერისთავი. 

დასავლეთ საქართველოს სხვა დიდებულებთან ერთად დიდად შეუწყო ხელი [[დავით VI|დავით VI ნარინის]] გამეფებას დასავლეთ საქართველოში. შემდგომში მოინდომა იმერეთში [[დავით VII|დავით ლაშას ძის]] გამეფება, მაგრამ უშედეგოდ. კავშირი დაამყარა მონღოლებთან, დავით ნარინს აუმხედრა აბაღა-ყაენის წინააღმდეგ აჯანყებული და დასავლეთ საქართველოში თავშეფარებული ღალღური. კახაბერისძე ყაენის კარზეც წაჰყვა ღალღურს და იქ დავით ნარინის საწინააღმდეგო საქმიანობას ეწეოდა. იქიდან კახაბერისძე ქართლში, [[ატენი|ატენში]] დაბრუნდა. დავით ნარინმა შეიწყალა ორგული ერისთავი და რაჭაც დაუბრუნა. მცირე ხნის შემდეგ კახაბერისძემ კვლავ უღალატა მეფეს. მონღოლ სარდალ ალიყანთან გააბა მიმოწერა დავით ნარინის შეპყრობის თაობაზე. მეფემ ხელთ იგდო კახაბერისძე, თვალები ამოშანთა და ცალი ხელი და ფეხი მოჰკვეთა, ერისთავის ორი შვილი განდევნეს [[კონსტანტინოპოლი|კონსტანტინოპოლში]]. ამით დასრულდა კახაბერისძეების მფლობელობა რაჭაში.



[[კატეგორია:ქართველები]]
[[კატეგორია:ქართველი პოლიტიკური მოღვაწეები]]
