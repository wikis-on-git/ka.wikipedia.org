[[სურათი:feinman.jpg|right|200px|thumb|რიჩარდ ფეინმანი]]
'''რიჩარდ  ფილიპს ფეინმანი''' (Richard Philips Feynman [ˈfaɪnmən - რაც ნიშნავს "კარგი კაცი"]) (* [[11 მაისი]], [[1918]], [[ნიუ-იორკი]]  ―   †   [[15 თებერვალი]], [[1988]], [[ლოს-ანჯელესი]]) - გამოჩენილი [[ამერიკელები|ამერიკელი]] ფიზიკოსი, [[ნობელის პრემია|ნობელის პრემიის]] ლაურეატი [[ფიზიკა|ფიზიკაში]] ([[1965]]), საინტერესო, მახვილგონივრობით გამორჩეული და ურთულესი ბედის პიროვნება.

1943-1945 [[ბირთვული იარაღი|ატომური ბომბის]] პროექტზე მომუშავე, "ლოს-ალამოსი"-ს ჯგუფის წევრი. ელემენტარული ნაწილაკების გარდაქმნების ამსახველი, ”ფეინმანის დიაგრამების” შემქმნელი.


== ბავშვობის წლები ==
რიჩარდ ფეინმანი დაიბადა მატერიალურად უზრუნველყოფილ ოჯახში. მისი მშობლები, მელვილი და ლუსილი (Melville, Lucille), ცხოვრობდნენ [[ქუინსი|ქუინსის]] სამხრეთით, [[ნიუ-იორკი|ნიუ-იორკში]]. მის მამას გადაწყვეტილი ქონდა, იმ შემთხვევაში, თუ მათ ბიჭი შეეძინებოდათ, ის აუცილებლად მეცნიერი გახდებოდა. იმ პერიოდში, მიუხედავად იმისა, რომ ქალის სამეცნიერო კარიერა წარმოუდგენელი იყო (თუმცა დე-იურე მათთვის შესაძლებელი იყო აკადემიური ხარისხის მიღება), რიჩარდის უმცროსმა დამ [[ფეინმანი, ჯოან|ჯოან ფეინმანმა]] მიაღწია აღიარებას სამეცნიერო წრეებში, როგორც ცნობილმა ასტროფიზიკოსმა.
მამა ცდილობდა ბავშვობიდან გაეღვივებინა რიჩარდში ბავშვური ინტერესი - გარემო სამყაროს მოვლენებისა და მისი შემეცნების მიმართ. იგი ყოველთვის სრულად და დიდი ინტერესით პასუხობდა ბავშვის უამრავ კითხვას, პასუხებში კი იყენებდა საკუთარ ცოდნას ფიზიკის, ქიმიის და ბიოლოგიის სფეროდან; ხშირად მიმართავდა სხვადასხვა ცნობარებს. მისი მეთოდი არ იყო დაძალება; მამა არასდროს არ ეუბნებოდა რიჩარდს, რომ იგი აუცილებლად უნდა გამხდარიყო დიდი მეცნიერი. დედისგან კი, პატარა რიჩარდმა მემკვიდრეობით მიიღო საოცარი იუმორის გრძნობა.

რიჩარდ ფეიინმანმა, მისი პირველი სამუშაო დავალება შეასრულა რადიომიმღების შეკეთებისას. მას შეეძლო რადიომიმღებების სწრაფად და ხარისხიანად შეკეთება, გარდა ამისა იგი რადიოს გაუმართავობის მიზეზს ეძებდა ლოგიკურად, სიმპტომების მიხედვით და მხოლოდ ამის შემდეგ იწყებდა შეკეთებას. მან ამ გზით ”საპატიო” სახელი მოიპოვა მეზობლებს შორის - მეზობლები აღტაცებას ვერ მალავდნენ, ბავშვის ნიჭიერების მიმართ.

== პირველი სიყვარული და მუშაობა ლოს-ალამოსის ჯგუფში ==
რიჩარდ ფეინმანმა დაამთავრა [[მასაჩუსეტსის ტექნოლოგიის ინსტიტუტი|მასაჩუსეტსის ტექნოლოგიის ინსტიტუტის]] ფიზიკის ფაკულტეტი და სწავლა განაგრძო [[პრინსტონის უნივერსიტეტი|პრინსტონის უნივერსიტეტში]].
[[მეორე მსოფლიო ომი|მეორე მსოფლიო ომის]] დროს, ფეინმანი ცდილობდა მოხვედრას მოხალისეთა ჯგუფებში, მაგრამ ფსიქიატრის დასკვნის საფუძველზე, მას უარი გამოუცხადეს. 

დოქტორის ხარისხის მოპოვების პერიოდში მან შექმნა ოჯახი - იქორწინა არლინ გრინბაუმზე, რომელიც იმ დროს ძლიერ (უკიდურესად) ავად იყო [[ტუბერკულოზი|ტუბერკულოზით]]. ფეინმანის მშობლები ძლიერ ეწინააღმდეგებოდნენ ასეთ ქორწინებას, მაგრამ რიჩარდმა მაინც მიიღო საკუთარი გადაწყვეტილება. ქორწინების ცერემონია და ჯვრისწერა შედგა ლოს-ალამოსისის მიმართულების რკინიგზის სადგურში, მეჯვარეები იყვნენ ფუნთუშების გამყიდველი და აფთიაქარი, ახლოს მდებარე მაღაზიებიდან. რიტუალს არ ესწრებოდა არცერთი ნათესავი. ცერემონიის დასასრულს, როდესაც სიძეს მოეთხოვებოდა ეკოცნა პატარძლისთვის - რიჩარდმა, ახსოვდა რა არლინის ავდმყოფობა, მხოლოდ ლოყაზე ძლიერი კოცნით დაასაჩუქრა იგი.

== ომისშემდგომი პერიოდი და მისი წვლილი მეცნიერებაში ==
[[სურათი:qed2.jpg|left|200px|thumb|]]
1950 წლიდან რიჩარდ ფეინმანი მუშაობდა კალიფორნიის ტექნოლოგიურ ინსტიტუტში. მეუღლის გარდაცვალების და მსოფლიო ომის დასრულების შემდეგ იგი განიცდიდა დეპრესიას. ამ პერიოდში იგი იღებდა მოწვევბს სხვადასხვა უნივერსიტეტების კათედრებიდან. იგი დათანხმდა მიწვევაზე [[პრინსტონის უნივერსიტეტი|პრინსტონის უნივერსიტეტიდან]] (სადაც ასწავლიდა ისეთი გენიოსი, როგორიც იყო [[აინშტაინი, ალბერტ|აინშტაინი]]). მოწვევბით ”დაღლილი” ფეინმანი იღებს გადაწყვეტილებას ”თუ მსოფლიოს სურს მისი მიღება, - მსოფლიო მას მიიღებს, მაგრამ მიიღებს თუ არა უდიდეს ფიზიკოსს (ფეინმანს) - ეს მისი პრობლემა არ არის”. იგი სიტყვას აძლევს საკუთარ თავს - ”არ დაკავდეს  იმ სამეცნიერო საკითხებით, რომლებიც მას არ შეიძლება აინტერესებდეს, როგორც ”თამაში”.

ფეინმანი განაგრძობს მუშაობას ქვანტური გარდაქმნების საკუთარ თეორიაზე. გარდა ამისა იგი აყენებს ჰიპოთეზას ზედენადობის თეორიაში (იყენებს [[შრედინგერი|შრედინგერის]] განტოლებებს). ეს აღმოჩენა, ზეგამტარობის თეორიასთან ერთად, რომლებიც გაცილებით ადრე მიღწეულია სხვა სამი, ცნობილი ფიზიკოსის მიერ, ახალ სათავეს უდებს [[დაბალი ტემპერატურების ფიზიკა|დაბალი ტემპერატურების ფიზიკას]]. გარდა აღნიშნულისა, ფეინმანი ”სუსტი დაშლის” თეორიაზე მუშაობდა [[გელ-მანი, მიურეი|მიურეი გელ-მანთან]] [[ქვარკი|ქვარკების]] აღმომჩენი). ”სუსტი დაშლის თეორია” ყველაზე უკეთესად ჩანს თავისუფალი ნეიტრონის, პროტონად, ელექტრონად და ანტინეიტრინოდ ბეტა-დაშლებში. ამ სამუშაომ, შედეგად, ფაქტიურად მიგვიყვანა ბუნების ახალ კანონამდე. 

1960 წელს, რიჩარდ ფეინმანი აკადემიის თხოვნით, ქმნის ფიზიკის ახალ სასწავლო კურსს. მუშაობის შედეგს წარმოადგენს ორიგინალური სახელმძღვანელო შემდეგი სახელწოდებით ”ფეინმანის ლექციები ფიზიკაში” («The Feynman Lectures on Physics»). ეს წიგნები (ცხრა ტომი) ნათარგმნია მსოფლიოს სხვადასხვა ენებზე და დღემდე აღიარებულია ფიზიკის სპეციალობის სტუდენტთათვის ერთერთ საუკეთესო სახელმძღვანელოდ.

== პირადი ცხოვრება ==
1950 წელს ფეინმანმა მეორეჯერ იქორწინა. მისი მეორე ცოლი იყო მერი ლუ (Mary Lou), მაგრამ მალე დაშორდა, მიხვდა რა, რომ ვერ იქნებოდა სიყვარული ის რასაც, უკეთეს შემთხვევაში დავუძხებდით ძლიერ გატაცებას.

1960 წელს, ევროპაში, ერთერთ კონფერენციაზე იგი შეხვდა ქალს, რომელიც მომავალში გახდა მისი მესამე ცოლი, - ეს იყო ინგლისელი გვინეტ ჰოვარტი (Gweneth Howarth). წყვილს შეეძინა ბიჭი, რომელსაც დაარქვეს კარლი (Carl), მათ მალე იშვილეს პატარა გოგო, სახელად მიშელი (Michelle).

ამ პერიოდში ფეინმანი ძალზე გაიტაცა ხელოვნების შესწავლამ. მას აინტერესებდა - რა გავლენას ახდენდა ადამიანებზე ხელოვნება. მან დაიწყო ხატვა. მისი ნახატები არ გამოირცეოდნენ სილამაზით, მაგრამ დროთა განმავლობაში იგი დაეუფლა კარგი პორტრეტისტის ხელოვნებას.

1970 წელს ფეინმანმა, მისმა მეუღლემ და მათმა მეგობარმა რალფ ლეიტონმა (გამოჩენილი ფიზიკოსის რობერტ ლეიტონის შვილი) ჩაიფიქრეს მოგზაურობა ტუვაში (მცირე, მთებით გარშემორტყმული ტერიტორია, რომელიც განლაგებულია რუსეთსა და მონღოლეთს შორის, ყოფილი საბჭოთა რესპუბლიკა). ერთადერეთი პროფესორის, ტუვის მკვლევარის აზრით, ამ მოგზაურობას შეეძლო გაეორმაგებინა ცოდნა ამ ოლქის შესახებ. ფეინმანი, ამ მოგზაურობისთვის ემზადებოდა მთელი სერიოზულობით: იგი გაეცნო მთელს ლიტერატურას ტუვას შესახებ, მაგრამ სამწუხაროდ მოგზაურობა არ შედგა.

== "შატლი"-ს კატასტროფის გამოკვლევა ==
[[სურათი:qed4.jpg|right|200px|thumb|]]
[[1986]] წლის 28 იანვარში, აშშ ნაციიონალურმა აეროკოსმოსურმა სააგენტომ განახორციელა მრვალჯერადი გამოყენების კოსმოსური ხომალდის - ”ჩელენჯერის” მორიგი გაშვება. ეს იყო ”ჩელენჯერის” ბოლო მისია. ხომალდი აფეთქდა გაშვებიდან 73 წამის შემდეგ. კატასტროფის მიზეზების გამოკვლევის მიზნით ჩამოყალიბდა საპრეზიდენტო კომისია. გვინეტმა დაარწმუნა მეუღლე, რომ მას აუცილებლად უნდა მიეღო მონაწილეობა ამ კომისიის მუშაობაში და შეეტანა საკუთარი წვლილი მის შედეგებში. ფეინმანმა, მისი გენიალური ინტუიციის უნარის მეშვეობით, მართლაც ”გამოქექა” აფეთქების მიზეზი - საწვავის ორი ცილინდრული ავზის შემართებელი მილის დამცველი, გარსული რეზინის მილი, დიდი ვიბრაციის გამო, განიცდიდა მისთვის კრიტიკულ დატვირთვას, რის გამოც გარდაუვალი იყო მისი ფორმის მნიშვნელოვანი ცვლილება და დაცვის ფუნქციის დაკარგვა. ფეინმანის მიერ, ჭიქების, პატარა მილების და ყინულის გამოყენებით ჩატარდა თვალსაჩინო ცდა ([[ექსპერიმენტი]]), რომელიც ამართლებდა თეორიული კვლევის შედეგს: ატმოსფეროს დაბალი ტემპერატურის პირობებში, რეზინის დამცავ მილს მართლაც უნდა დაეკარგა ელასტიურობის უნარი, გამსკდარიყო, ცხელი გაზის გამოშვების შედეგად (შუალედური მილიდან, ნაცვლად ”სოპლო”-სი) კი გარდაუვალი იყო ცეცხლის გაჩენა და თხევადი წყალბადის უზარმაზარი ავზის აფეთქბა.

ფეინმანის ცდა აჩვენეს პირდაპირი ეთერის სატელევიზო გადაცემაში. შემდგომში აღმოჩნდა, რომ კოსმოსური ცენტრის ([[NASA]]) ტექნოლოგებისთვის წინასწარ ყოფილა ცნობილი, რომ გადადგმული იყო რისკიანი ნაბიჯი და უგულვებელყოფილი იყო გასატვალისწინებელი, მნიშვნელოვანი უსაფრთხოების პირობა - ხომალდის გაშვება არ იყო სასურველი გარემოს დაბალი ტემპერატურის შემთხვევაში.

მოყვანილი ვითარებიდან გამომდინარე, ხელმძღვანელებმა საშუალო რგოლის ტექნიკური პერსონალი აიძულეს გაცუმებულიყვნენ და დაეცვათ გაწეული ”რისკის საიდუმლო”. შვიდი ასტრონავტის სიცოცხლე და მრავალ მილიონად შეფასებული ხომალდი შეეწირა კოსმოსური ცენტრის ხელმძღვანელთა პოლიტიკურ ამბიციებს. მათ მთავარი მიზანს წარმოადგენდა - ხომალდი გაშვებულიყო ზუსტად 28 იანვარს.

== ფეინმანის ავადმყოფობა, უკანასკნელი დღეები და გარდაცვალება ==
1970 წელს ცნობილი გახდა, რომ ფეინმანი ავად იყო კიბოს იშვიათი ფორმით. სიმსივნე, რომელიც მუცლის არეში არმოაჩინეს, სასწრაფოდ ამოკვეთეს, მაგრამ ამ დროისთვის ორგანიზმი უკვე აუნაზღაურებლად დაზიანებული იყო - შეჩერდა ერთი თირკმელის მუშაობა. განმეორებითმა ქირურგიულმა ოპერაციებმა შედეგი არ მოიტანა. ავადმყოფობა უკან არ იხევდა - ფეინმანი განწირული იყო. 

მდგომარეობა უარესდებოდა. ექიმებმა, 1987 წელს დამატებით აღმოაჩინეს კიდევ ერთი სიმსივნე, რომელიც ამოჭრეს, მაგრამ რიჩარდი ძალზე დასუსტებული იყო და იტანჯებოდა აუტანელი ტკივილით. 1988 წელს იგი ისევ ჰოსპიტალის სტაციონარსი მოხვდა, სადაც ექიმებმა სიმსივნის გარდა, მის სხეულზე აღმოაჩინეს ღია წყლული. ყველაფერთან ერთად მეცნიერს მეორე თირკმელმა უმტყუნა.

შეიძლებოდა ხელოვნური თირკმელების მიერთება და სიცოცხლის რამდენიმე თვიტ გახანგრძლივება, მაგრამ მან მიირო გადაწყვეტილება ”საკმარისია,” - და მოაწერა ხელი სამედიცინო დახმარების გაწევაზე უარის განცხადებას. იგი გარდაიცვალა 1988 წლის 18 თებერვალს. იგი დაკრძალულია ალტადანეს უბრალო სასაფლაოზე (სახელად ”Mountain View”). მისი მეუღლე, გვინეტ ფეინმანი დაკრძალულია მის გვერდით.

რიჩარდ ფეინმანმა ცვენ დაგვიტოვა ქვანტური ნაწილაკების ურტიერთქმედების ახალი თეორია. ამას გარდა, 1985 წელს მან გამოსცა თავს გადამხდარი სასაცილო ისტორიების კრებული, სათაურით ”თქვენ, რა თქმა უნდა, ხუმრობთ მისტერ ფეინმან!”. ამ კრებულის მეორე ტომს ეწოდება ”რა შენი საქმეა, რას იფიქრებენ სხვები?” (”What do You Care What Other People Think?”).

== ფეინმანის ავტომობილი ==
[[სურათი:Feynman_s_van.jpg|right|thumb|რიჩარდ ფეინმანის ავტომობილი]]
1975 წელს რიჩარდ ფეინმანმა იყიდა ავტომობილი (ვენი) Dodge Tradesman. ავტომობილი შეღებილი იყო, იმ დროისათვის მოდურ - მდოგვის ფერად, შიგნიდან კი მწვანე ფერებში, იგი მოხატული იყო [[ფეინმანის დიაგრამები|ფეინმანის დიაგრამებით]], ანუ იმით რამაც მის პატრონს ნობელის პრემია მოაპოვებინა. ფეინმანმა ამ მანქანისთვის სპეციალური სანომრე ნიშნები დაამზადებინა - წარწერით ”QANTUM”.

ამ მანქნით ძირითადად სარგებლობდა მისი მეორე ცოლი გვინეტ ფეინმანი. ერთხელ, როდესაც მას შუქნიშანზე გაჩერებისას კითხეს, თუ რატომ ახატია ავტომობილს ფეინმანის დიაგრამები, - მან უპასუხა: ”იმიტომ, რომ მე მქვია გვინეტ ფეინმანი”. 

რიჩარდ ფეინმანის გარდაცველების შემდეგ ავტომობილი, სიმბოლურ ფასად, ერთ დოლარად იყიდა ოჯახის მეგობარმა, რალფ ლეიტონმა. ერთ დოლარად გაყიდვა იყო ტრადიციული გზა, რომელსაც თავად რიჩარდი მიმართავდა, როდესაც მას სურდა ძველი ავტომობილების გაყიდვა.

ავტომობილი დიდხანს ემსახურებოდა მის ახალ პატრონს. 1993 წელს კი ეს მანქანა მონაწილეობდა რიჩარდ ფეინმანის ხსოვნისადმი მიზღვნილ ავტო-ტურნეში.

== ბიბლიოგრაფია ==
* [http://www.lib.ru/ANEKDOTY/FEINMAN/feinman.txt «თქვენ, რა თქმა უნდა, ხუმრობთ, მისტერ ფეინმან!» (რუს.)]
* "ქვანტური მექანიკა და ტრაექტორიის ინტეგრალები"
* "ფეინმანის ლექციები ფიზიკაში"
* "რა შენი საქმეა, რას იფიქრებენ სხვები?"
* [http://www.feynman.com/ ფეინმანისადმი მიძღვნილი ვებ-გვერდი (ინგლ.)]



[[კატეგორია:ამერიკელები]]
[[კატეგორია:ამერიკელი ფიზიკოსები]]
[[კატეგორია: ნობელის პრემია ფიზიკის დარგში]]
[[კატეგორია:დაბადებული  1918]]
[[კატეგორია:გარდაცვლილი 1988]]


[[bg:Ричард Файнман]]
[[bn:রিচার্ড ফাইনম্যান]]
[[ca:Richard Feynman]]
[[cs:Richard Feynman]]
[[da:Richard Feynman]]
[[de:Richard Feynman]]
[[el:Ρίτσαρντ Φάινμαν]]
[[en:Richard Feynman]]
[[eo:Richard FEYNMAN]]
[[es:Richard Feynman]]
[[fa:ریچارد فاینمن]]
[[fi:Richard Feynman]]
[[fr:Richard Feynman]]
[[he:ריצ'רד פיינמן]]
[[hr:Richard Feynman]]
[[hu:Richard Feynman]]
[[id:Richard Feynman]]
[[is:Richard Feynman]]
[[it:Richard Feynman]]
[[ja:リチャード・P・ファインマン]]
[[jv:Richard Feynman]]
[[ko:리처드 파인먼]]
[[lt:Ričardas Feinmanas]]
[[ms:Richard Feynman]]
[[nl:Richard Feynman]]
[[no:Richard Feynman]]
[[pl:Richard Feynman]]
[[pt:Richard Feynman]]
[[ro:Richard Feynman]]
[[sco:Richard Feynman]]
[[sk:Richard Feynman]]
[[sl:Richard Phillips Feynman]]
[[sr:Ричард Фајман]]
[[sv:Richard P. Feynman]]
[[th:ริชาร์ด ไฟน์แมน]]
[[tr:Richard Feynman]]
[[vi:Richard Feynman]]
[[zh:理查德·費曼]]
