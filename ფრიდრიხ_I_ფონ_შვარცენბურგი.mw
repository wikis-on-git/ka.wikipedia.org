გრაფი '''ფრიდრიხ I ფონ შვარცენბურგი''' ([[გერმ.]]: Graf Friedrich I. von Schwarzenburg) (* დაახ. [[1075]]; † [[5 ოქტომბერი]], [[1131]]) - [[კიოლნი|კიოლნის]] ეპისკოპოსი [[1100]]-[[1131]] წლებში.



==ბიოგრაფია==

ფრიდრიხი იყო გრაფ [[შვარცენბურგი, ბერთოლდ I ფონ|ბერთოლდ I ფონ შვარცენბურგის]] და მისი მეუღლის რიხარდისის ვაჟი.

განათლება მან [[ბამბერგი|ბამბერგში]] და [[საფრანგეთი|საფრანგეთში]] მიიღო და ვიდრე იმპერატორი [[ჰაინრიხ IV (წრი)|ჰაინრიხ IV]] მას კიოლნის ეპისკოპოსად დანიშნავდა მღვდელი იყო ბამბერგსა და [[შპაიერი|შპაიერში]]. ფრიდრიხის ბრძანებით [[1100]] წელს დაწყებულ იქნა [[ფოლმარშტაინის ციხე-სიმაგრე|ფოლმარშტაინის ციხე-სიმაგრის]] მშენებლობა.

[[1106]] წელს მან იმპერატორ [[ჰაინრიხ V (წრი)|ჰაინრიხ V]]-ის მხარე დაიჭირა [[რომი|რომის]] წინააღმდეგ კონფლიქტში, თუმც უკვე [[1114]] წელს ფრიდრიხმა მხარე შეიცვალა და ანდერნახთან გამართულ ბრძოლაში დაამარცხა იმპერატორი. [[1122]] წელს [[ვორმსის კონკორდატი|ვორმსის კონკორდატის]] მიხედვით იგი [[იტალია|იტალიის]] ერცკანცლერად და მრჩევლად დაინიშნა.

[[1125]] წლის [[24 აგვისტო|24 აგვისტოს]] იმპერატორის არჩევნებზე ფრიდრიხ ფონ შვარცენბურგმა მხარი [[ლოთარ III (წრი)|ლოთარ III]]-ეს დაუჭირა, რითაც დაუპირისპირდა შვაბიის ჰერცოგ ფრიდრიხს. მთელი რიგი ციხე-სიმაგრეების აგებით მან კიოლნის საეპისკოპოსო სამხრეთის მხრიდან საიმედოდ გაამაგრა. მაგ: [[1118]] წელს აგებულ იქნა ვოლკენბურგის ციხე-სიმაგრე და ე.წ. „როლანდის კუთხე“ რომლებიც აკონტროლებდნენ მდ. [[რაინი (მდინარე)|რაინს]].

ფრიდრიხ ფონ შვარცენბურგი გარდაიცვალა [[1131]] წლის [[5 ოქტომბერი|5 ოქტომბერს]] მის მიერ აშენებულ წოლკენბურგის ციხე-სიმაგრეში. იგი დაასაფლავეს [[ზიგბურგი|ზიგბურგის]] სააბატოში.

[[კატეგორია:გერმანელები]]
[[კატეგორია:დაბადებული 1075]]
[[კატეგორია:გარდაცვლილი  1131]]


[[de:Friedrich I. von Schwarzenburg]]
