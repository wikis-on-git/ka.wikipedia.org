''' იჯარეთი''', ქართული ხუროთმოძღვრების ძეგლი [[იჯარეთი (სოფელი)|სოფელ იჯარეთის]] განაპირას, სამხრეთ საქართველოში (ისტორიულ [[სამცხე|სამცხეში]]), რაიონული ცენტრის, [[ადიგენი|ადიგენის]], მახლობლად. მდინარე ქვაბლიანის მარჯვენა მხარეს შემორჩენილია კომპლექსის ნაშთები ([[ეკლესია]], [[საძვალე]], [[გალავანი]] და სხვა). განსაკუთრებით სამრეკლო - საქართველოში ამ ტიპის ნაგებობათა ერთ-ერთი უძველესი ნიმუში. სამრეკლოს ქვედა სართული გახსნილ გასასვლელს კი არ წარმოადგენს, როგორც ეს [[გუდარეხი|გუდარეხსა]] და [[ზარზმა|ზარზმაშია]], არამედ დახურულ, ოთხივე მხარეს კედლებით შემოზღუდულ დამოუკიდებელ სამლოცველოს.

შენობის ზემო, მე-2 იარუსი - ღია მალებისაგან შედგენილი ფანჩატური, მთლიანად დანგრეულია. იჯარეთის სამრეკლო თავისი ერთადერთი გადარჩენილი აღმოსავლეთის ფასადის მიხედვით XIII საუკუნის I ნახევრის ქართული ხუროთმოძღვრების ძეგლთა ჯგუფს მიეკუთვნება.


[[კატეგორია:საქართველოს ხუროთმოძღვრების ძეგლები]]
