[[Image:Schmerling.jpg|thumb|right|"თქვენი სადღერგძელო იყოს!"]]
'''შმერლინგი, ოსკარ''' ივანეს ძე ( * 1 ივლისი. [[13 ივლისი]], [[1863]], [[თბილისი | თბილისში]] ―  †  [[2 იანვარი]]. [[1938]], იქვე ) საბჭოთა ფერმწერი და გრაფიკოსი. სწავლობდა [[პეტერბურგი | პეტერბურგის]] სამხატვრო აკადემიაში ([[1884]]-იდან), [[მიუნხენი| მიუნხენში]] ([[1891]]-92). [[1893]] თბილისში დაბრუნდა. იყო ჯერ თბილისის სამხატვრო სასწავლებლის, შემდეგ კი ფერწერისა და ქანდაკების სკოლის დირექტორი ([[1902]]-[[1918]]). [[1921]]-იდან პედაგოგიურ მოღვაწეობას ეწეოდა ახლად დაარსებულ [[თბილისის სამხატვრო აკადემია | თბილისის სამხატვრო აკადემიაში]]. შმერლინგი ქართული კარიკატურის ერთ-ერთი ფუძემდებელია. [[1901]]-იდან მისი კარიკატურები იბეჭდებოდა "ცნობის ფურცლის" სურათებიან დამატებაში. თანამშრომლობდა ჟურნალ "ეშმაკის მათრახში", "ტარტაროზში" და სხვ. იგი ხატავდა პეიზაჟებს, ბატალურ და ჟანრულ სურათებს. დიდი ღვაწლი მიუძღვის ქართული წიგნის ილუსტრაციის განვითარების საქმეში. განსაკუთრებით აღსანიშნავია მისი ნახატები საბავშვო წიგნებისათვის ([[გოგებაშვილი, იაკობ | ი. გოგებაშვილის]] "დედა ენა", გრავირებულია გ. ტატიშვილის მიერ; "თავდადებულნი ქართველნი", [[1895]]; "იავნანამ რა ჰქმნა", [[1904]]; ზღაპრები, ქართველ ქალთა წრის გამოცემა, [[1905]] და სხვ.). [[1930]]-იან წლებში შეასრულა ძველი თბილისის ყოფისა და ტიპების ამსახველი მრავალრიცხოვანი აკვარელი ("მეზურნეები", "ორი ქალაქელი", კერძო კუთვნილება) და სხვ.



[[კატეგორია:დაბადებული  1863 ]]
[[კატეგორია:გარდაცვლილი 1938 ]]
