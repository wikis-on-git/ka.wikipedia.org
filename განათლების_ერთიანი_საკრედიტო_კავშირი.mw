'''განათლების ერთიანი საკრედიტო კავშირის''' პროგრამა ვითარდება [[2006]] წ. [[24 თებერვალი|24 თებერვლიდან]] - საქართველოს სხვადასხვა უნივერსიტეტებსა და სკოლებში. განათლების ერთიანი საკრედიტო კავშირის პროგრამა ვითარდება [[საქართველოს პრეზიდენტი|საქართველოს  პრეზიდენტთან]] არსებული განვითარებისა და რეფორმების ფონდის მხრდაჭერით. კავშირი, როგორც არასაბანკო-სადეპოზიტო დაწესებულება, პრიორიტეტულად მუშაობს განათლების სექტორში, არასაბანკო (არაკომერციული) დაკრედიტებისა და დაფინანსების პროექტებზე. კავშირი ეფუძნება კოოპერაციის პრინციპებს და აერთიანებს განათლებაზე მოტივირებულ ახალგაზრდებს, უმაღლესი და საშუალო სკოლების პროფესორ-მასწავლებლებს და განათლების სექტორში დასაქმებულ პირებს (მზარდი რიცხოვნობით).

==ორგანიზაცია==
განვითარებადი პროგრამის წარმატებას მნიშვნელოვანწილად განაპირობებს წევრთა მაღალი რიცხოვნობა, რომელიც მეორეს მხრივ ვერ მიიღწევა რომელიმე ერთი, თუნდაც მსხვილი (სტუდენტთა რიცხოვნობით) უნივერსიტეტის ფარგლებში. გამომდინარე აქედან, კავშირი მიზანმიმართულად მუშაობს როგორც ძირითად ასევე, სტუდენტთა რიცხოვნობით, მეორად სასწავლებლებთან.
მნიშვნელოვანი, მაღალი მდგრადობის სასესხო-სარეზერვო ფონდები და მათი ზრდა განპირობებულია, როგორც წევრთა შემონატანებით, ასევე მნიშვნელოვანი პარტნიორი ბიზნეს-ორგანიზაციების ფინანსური მხარდაჭერით, საერთაშორისო ფონდებისა და სხვადასხვა, საერთაშორისო განვითარების პროგრამების მონაწილეობით.

==წევრობა==
კავშირის წევრობა ხელმისაწვდომია საქართველოს სხვადასხვა რეგიონის აკრედიტებული სასწავლებლების სტუდენტთათვის. არასრულწლოვან მოსწავლეთა ინტერესების ჩანაცვლება შესაძლებელია მშობელთა მონაწილეობით. საკრედიტო კავშირი, როგორც მოქალაქეთა ფინანსური რესურსებით [[კოოპერატივი|კოოპერირების]] ერთერთი ფორმა, ითვალისწინებს მოქალაქეთა ინტერესების გაერთიანებას - საერთო მიზნების მისაღწევად. 
წევრს შესაძლებლობა ეძლევა ისარგებლოს განათლბაზე მიზნობრივი არასაბანკო სესხებით ერთიანი ფონდიდან. მცირედი შენატანების და კორპორაციული შემოწირულობების გაერთიანებით, მეორეს მხრივ შესაძლებელი ხდება დაკმაყოფილდეს თითოეული წევრის მნიშვნელოვანი ინტერესები განათლებაზე მიზნობრივი სასესხო თუ სხვა პროგრამებში მონაწილეობისას.
წევრთა განათლების ფინანსური მხარდაჭერის პროგრამებთან ერთად, წარმატებით ვითარდება სტუდენტთა შეთავსებით დასაქმების პროგრამა.

==დანიშნულება==
საკრედიტო კავშირი არის საზოგადოებრივი ორგანიზაცია. იგი ემსახურება მხოლოდ მასში გაწევრიანებულ პირებს. საკრედიტო კავშირი არის საბანკო-საფინანსო სახის, არა-პოლიტიკური ორგანიზაცია, რომელშიც რეალიზდება წევრთა ეკონომიკური უფლებები. დეპოზიტების და ძირითადი ფონდების მაღალი მდგრადობა და დაცულობა, რომელიც მიიღწევა შესაბამისი სარეზერვო ფონდების ფორმირებით. პრინციპი ერთი ყველასათვის და ყველა ერთისათვის, საუკეთესოდ ასახავს საკრედიტო კავშირის იდეოლოგიას. თითოეულის მიერ მიღწეული შედეგი გუნდური გამარჯვებაა. ერთობაში იგულისხმება არა მარტო ფინანსური, არამედ პროფესიონალური, შრომითი და სხვა მნიშვნელოვანი რესურსების გაერთიანება.

==რესურსები ინტერნეტში==
* [http://www.creditunion.ge განათლების ერთიანი საკრედიტო კავშირის ოფიციალური ვებ-გვერდი]
* [http://www.cuna.org/newsnow/archive/list.php?date=080105#23054 აშშ საკრედიტო კავშირების ასოციაცია - საქართველოს განათლების ერთიანი საკრედიტო კავშირის შესახებ]

[[კატეგორია:განათლება]]
