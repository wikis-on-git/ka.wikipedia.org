[[სურათი:ShortearedOwl23.jpg|thumb|150px|ბაიყუში]]
'''ბაიყუში''', ''ჭაობის [[ბუ]]'' (Asio flammeus), [[ფრინველები|ფრინველთა]] ბუსნაირთა (Strigiformes) რიგისა. გვხვდება [[ევრაზია|ევრაზიაში]], ჩრდილოეთ-დასავლეთ და სამხრეთ [[აფრიკა|აფრიკაში]], [[მადაგასკარი|მადაგასკარზე]], [[ამერიკა|ამერიკაში]]. [[საქართველო|საქართველოში]] ფართოდაა გავრცელებული, მაგრამ მცირერიცხოვანია. ადგილობრივ პოპულაციას მიმოფრენის პერიოდში ([[გაზაფხული]], [[შემოდგომა]]) უერთდებიან უფრო ჩრდილოეთით მობუდარი ინდივიდები. ბინადრობს [[ჭაობი|ჭაობებში]], [[ჭალა|ჭალებში]], [[მდინარე|მდინარეთა]] ნაპირებზე და სხვა. [[ბუდე|ბუდეს]] იკეთებს მიწაზე . დედალი [[აპრილი|აპრილში]] დებს 3-5 (10-მდე) კვერცხს, რომელთა [[ინკუბაცია]] გრძელდება 1 თვემდე. იკვებება [[მღრღნელები|მღრღნელებითა]] და სხვა წვრილი [[ხერხემლიანები|ხერხემლიანებით]], [[მწერები|მწერებით]]. სასარგებლო ფრინველია.

[[კატეგორია:ფრინველები]]
[[bg:Блатна сова]]
[[cs:Kalous pustovka]]
[[da:Mosehornugle]]
[[de:Sumpfohreule]]
[[en:Short-eared Owl]]
[[fr:Hibou des marais]]
[[he:ינשוף שדות]]
[[lt:Balinė pelėda]]
[[nl:Velduil]]
[[pl:Sowa błotna]]
[[sv:Jorduggla]]
