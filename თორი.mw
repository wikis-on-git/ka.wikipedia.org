'''თორი''' [[საქართველო|საქართველოს]] ისტორიულ-გეოგრაფიული მხარეა, ისტორიული [[მესხეთი|მესხეთის]] ნაწილი. იგი მოიცავს გუჯარეთისა და შავწყალას ხეობებს და [[მტკვარი|მტკვრის]] ორივე ნაპირს ტაშისკარიდან დვირამდე. სახელწოდება წარმოდგება დაბა თორისგან. შუა ფეოდალურ ხანაში თორი ცალკე სადროშო იყო, რომელსაც სათავეში ედგა [[თორელები|თორელთა]] საგვარეულო. შემდგომში იგი [[ათაბაგები|ათაბაგების]] გამგებლობაში შედიოდა, [[XVI]] ს-ში [[ოსმალეთი|ოსმალებმა]] დაიპყრეს. [[XVII]]-[[XVIII]] სს-ში თორი [[ქართლის სამეფო|ქართლის სამეფომ]] დაიბრუნა.


თანამედროვე ადმინისტრაციულ-ტერიტორიული დაყოფით თორი მოიცავს [[სამცხე-ჯავახეთის მხარე|სამცხე-ჯავახეთის მხარის]] [[ბორჯომის რაიონი|ბორჯომის რაიონის]] ტერიტორიას.

[[კატეგორია:საქართველოს ისტორიულ-გეოგრაფიული მხარეები]]
