[[ტერმინი]] '''ჰომოფობია''' ნიშნავს “უსაფუძვლო შიშს, განდგომას, ან დისკრიმინაციას ჰომოსექსუალობისა და ჰომოსექსუალთა მიმართ”. გამომდინარეობს სიტყვებისგან [[ჰომოსექსუალი]] და [[ფობია]].

==ეტიმოლოგია==
[[ოქსფორდის განმარტებითი ლექსიკონი|ოქსფორდის განმარტებითი ლექსიკონის]] მიხედვით [[ტერმინი]] '''ჰომოფობია''' თანამედროვე მნიშვნელობით პიველად ბეჭდვით სიტყვაში გამოყენებული იყო [[თაიმი (ჟურნალი)|ჟურნალ თაიმში]] [[1969]] წელს. სიტყვის შემქმნელად შეიძლება ვიგულისხმოთ ფსიქოლოგი [[ვაინბერგი, ჯორჯ|ჯორჯ ვაინბერგი]], რომელმაც ამ სიტყვას პოპულარიზაცია საკუთარ წიგნში “საზოგადოება და ჯანსაღი ჰომოსექსუალი” გაუკეთა [[1971]] წელს. მასში შერწყმულია ბერძნული ტერმინები phobos (პანიკური შიში) და homo- (იგივე). ტერმინში ჰომოფობია “ჰომო” მოდის სიტყვიდან [[ჰომოსექსუალი]] და არა ლათინური ტერმინიდან homo ([[მამაკაცი]]). ტერმინის შესაძლო წინამორბედი იყო “ჰომოეროტოფობია” ნახსენები დრ. ვაინრაიტ ჩერჩილის მიერ შრომაში “ჰომოსექსუალური ქცევა მამაკაცებში” [[1967]] წელს.

==ინტერნალიზებული ჰომოფობია==
ინტერნალიზებული ჰომოფობია (ან ეგოდისტონიკური ჰომოფობია) როგორც წესი მიუთითებს ჰომოსექსუალთა მიერ საკუთარი თავის ან სხვა მსგავსთა მიმართ ჰომოფობიაზე. მისი დამახასიათებელია საკუთარი სექსუალური ორიენტაციის მიმართ დისკომფორტი ან უარყოფა.

ამგვარი მდგომარეობის შედეგი საკუთარი ჰომოსექსუალური ვნებების მწვავე [[რეპრესია|რეპრესიაა]]. სხვა შემთხვევებში დროდადრო შეიძლება გამოვლინდეს გააზრებული შინაგანი წინააღდეგობა ღრმა რელიგიურ ან სოციალურ რწმენებსა და ძლიერ ემოციონალურ ლტოლვასა და მოთხოვნას შორის. ამგავრი შინაგანი წინააღმდეგობა როგორც წესი [[კლინიკური დეპრესია|კლინიკურ დეპრესიას]] იწვევს და ჰომოსექსუალ მოზარდთა შორის თვითმკვლელობისადმი მიდრეკილების მაღალი დონე ნაწილობრივ ამ ფენომენის მიერ უნდა იყოს განპირობებული (სხვათა აზრები და მოქმედებაც ძლიერი ზეგავლენის ფაქტორია ორივე შემთხვევაში).

ბევრი ადამიანი ამ სიტუაციაში ცდილობს პრობლემის გადაჭრას, რაღაც დროის განმავლობაში მაინც, [[სექსუალური თავშეკავება|თავშეკავებით]]. ეს შედარებით იოლი არჩევანია, რადგან რწმენათა სისტემები ხშირად ნეიტრალური არიან ჰომოსექსუალური გრძნობების მიმართ, მაგრამ კატეგორიულად ეწინააღმდეგებიან ამგვარი გრძნობებით მოქმედებას. 

ინტერნალიზებული ჰომოფიბია ხშირად მიეკუთვნება გაცნობიერებულ ან გაუცნობიერებულ ქმედებას, რომელშიც დამკვირვებელს ჰეტერონორმატიულობისა და [[ჰეტეროსექსიზმი|ჰეტეროსექსიზმის]] მოთხოვნებთან შესაბამისობის სურვილი უჩნდება. ეს შეიძლება მოიცავდეს ადამიანის რომანტიული პარტნიორის სქესის ან სქესთა როლის შესახებ შაბლონური წარმოდგენის შექმნას. ზოგიერთის მტკიცებით (მათ შორის [[ფროიდი, ზიგმუნდ|ზიგმუნდ ფროიდი]] “ფსიქოანალიტიკურ თეორიაში”) ყველაზე ჰომოფობი ადამიანები თავად არიან რეპრესირებული ჰომოსექსუალები, თუმცა ეს მტკიცება საკმაოდ ურთიერთგამომრიცხავ [[არგუმენტი|არგუმენტებს]] ემყარება. [[1996]] წელს [[ჯორჯიის სახელმწიფო უნივერსიტეტი|ჯორჯიის უნივერსიტეტში]] ჩატარებული კვლევის შედეგად აღმოჩნდა, რომ ჰომოფობ მამაკაცებს (ჰომოფობიის ინდექსის მიხედვით) გაცილებით მეტ შემთხვევაში ჰქონდათ ერექცია ჰომოეროტიული გამოსახულებების დათვალიერებისას ვიდრე არა-ჰომოფობ მამაკაცებს. თუმცა ეს კვლევა საკმაოდ არაწარმომადგენლობითი იყო და მასზე განზოგადების გაკეთება ძნელია.

==ჰომოსექსუალური იდენტურობის შიში==
ზოგი თეორისტი, მაგ. კელვინ თომასი და ჯუდით ბატლერი, ჰომოფობიის ხელშემწყობ ერთ-ერთ კომპონენტად მიიჩნევენ გარშემომყოფთა მიერ მათი ჰომოსექსუალად შესაძლო იდენტიფიცირების შიშს. ამ მტკიცების მიხედვით ჰომოფობიაზე აზრისა და ემოციების გამოხატვისას მოცემული ინდივიდი არა მხოლოდ საკუთარ ფიქრებს გადმოსცემს ჰომოსექსუალიზმზე, არამედ აქტიურად ცდილობს გაემიჯნოს ამ კატეგორიას და მასთან დაკავშირებულ სოციალურ სტატუსს. მაშასადამე, საკუთარი დისტანციით ადამიანთა ამ კატეგორიასთან ის ამყარებს საკუთარ როლს, როგორც [[ჰეტეროსექსუალი|ჰეტეროსექსუალისა]], არიდებს რა ამით საკუთარი თავის სხვების მიერ ჰომოსექსუალად შეფასებას.

იგივე კონცეფცია ფიგურირებს ასევე [[რასიზმი|რასიზმისა]] და [[ქსენოფობია|ქსენოფობიის]] ინტერპრეტაციისას.

==ჰომოფობია პოლიტიკაში==
ჰომოფობებად ხშირად ინათლებიან პოლიტიკოსები, რომლებიც ჰომოსექსუალთა უფლებების შემწყნარებელ კანონთა ოპონენტებად გამოდიან (მაგ. ერთი სქესის ქორწინების ლეგალიზაცია, ბავშვის შვილება ერთი სქესის წყვილთათვის). მაგ. აშშ-ის სენატში არჩევნებისას ალან კისს ჟურნალისტებმა ჰომოფობია დასწამეს ვიცე-პრეზიდენტ დიკ ჩეინის [[ლესბოსელი]] ქალიშვილის მიმართ გაკეთებული კომეტარისათვის.


[[კატეგორია:ტერმინები]]
[[კატეგორია:ნეოლოგიზმები]]
[[კატეგორია:დისკრიმინაცია]]

[[ar:هوموفوبيا]]
[[bg:Хомофобия]]
[[br:Homofobiezh]]
[[da:Homofobi]]
[[de:Heterosexismus]]
[[en:Homophobia]]
[[es:Homofobia]]
[[fi:Homofobia]]
[[fr:Homophobie]]
[[he:הומופוביה]]
[[it:Omofobia]]
[[mk:Хомофобија]]
[[nl:Homofobie]]
[[no:Homofobi]]
[[pl:Homofobia]]
[[pt:Homofobia]]
[[ro:Homofobie]]
[[ru:Гомофобия]]
[[sv:Homofobi]]
[[tr:Homofobi]]
[[zh:同性恋恐惧症]]
