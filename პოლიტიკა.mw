'''პოლიტიკა''' - ეს არის:  

# [[საზოგადოება|საზოგადოების]] და [[სახელმწიფო|სახელმწიფოს]] მართვის [[ხელოვნება]], 
# საზოგადოებრივი იდეების ერთობლიობა და მისგან გამომდინარე მიზანმიმართული საქმიანობა, რომელიც დაკავშირებულია სახელმწიფოებს, ხალხებს, ერებს, სოციალურ ჯგუფებს შორის სასიცოცხლოდ მნიშვნელოვანი ურთიერთობების ჩამოყალიბებასთან.


'''პოლიტიკას''' წარსულში განსაზღვრავდნენ სხვადასხვაგვარად, კერძოდ: (ა) როგორც ”სამეფო ხელოვნებას” ყველა სხვა ხელოვნების (ორატორული, სამხედრო, სასამართლო) სამართავად, (ბ) როგორც უნარს ”ყველა მოქალაქის დაცვისა და მათ შორის უარესების უკეთესებად გარდაქმნისა” ([[პლატონი]]), (გ) როგორც ცოდნას სამართლიანი და ბრძნული მმართველობის თაობაზე ([[მაკიაველი]]), (დ) როგორც კლასთა ინტერესების ბრძოლას ([[მარქსი]]).


'''პოლიტიკა''', როგორც [[მეცნიერება]] შეისწავლის სახელმწიფო მიზნების მიღწევის ხერხებს. განასხვავებენ [[საშინაო პოლიტიკა|საშინაო]] და [[საგარეო პოლიტიკა|საგარეო]] პოლიტიკას. პირველი მათგანი განისაზღვრება იმ მიზნების შინაარსით, რომელსაც ისახავს [[მთავრობა]] და საზოგადოების მმართველი კლასები, და იმ საშუალებებით, რომლითაც ეს მიზნები მიიღწევა. საშინაო პოლიტიკის მიზანს შეიძლება ჰქონდეს ხასიათი:
*'''[[დინასტია|დინასტიური]]''' (მმართველი ოჯახის ინტერესების დაცვა), 
*'''[[არისტოკრატია|არისტოკრატიული]]''' (დიდგვაროვან ოჯახთა უფლებების და პრივილეგიების დაცვა), 
*'''[[სამხედრო საქმე|სამხედრო]]''' (შეირაღებული ჯგუფების წინა პლანზე წამოწევა), 
*'''[[ხალხი|სახალხო]]''' (მთელი მოსახლეობის სამეურნეო და სულიერი ინტერესების დაცვა).  


საგარეო პოლიტიკა მოიცავს სახელმწიფოთაშორის ურთიერთობების საკითხებს, როგორებიცაა: [[ომი]] და [[მშვიდობა]], სახელმწიფოთა კავშირები და [[საერთაშორისო შეთანხმება|შეთანხმებები]], [[საერთაშორისო ვაჭრობა]], გავლენის სფეროების განაწილება, ზღვების, კოლონიების ფლობა და სხვა.


თავისი შინაგანი ფორმით სახელმწიფო პოლიტიკა შეიძლება იყოს: 
*'''კონსერვატიული''' - ცალკეული კლასების პრივილეგიების და ძველი წყობის დაწესებულებების შენარჩუნება, 
*'''პროგრესული''' - მისწრაფება სახელმწიფო და საზოგადოებრივი სისტემის გარდაქმნისაკენ), 
*'''ლიბერალური''' - მთავრობის ნდობა საზოგადოებრივი ელემენტებისადმი) და სხვა. 

თუ სახელმწიფო მმართველობას დავყოფთ დარგებად, შესაძლებელია საუბარი სახელმწიფოს ფინანსურ, საბაჟო, სატარიფო, სავაჭრო, სამრეწველო, ფისკალურ, სარკინიგზო პოლიტიკაზე.


==პოლიტიკური სისტემები და იდეოლოგიები==

* [[ანარქიზმი]]
* [[დემოკრატია]]
* [[კაპიტალიზმი]]
* [[კომუნიზმი]]
* [[ლენინიზმი]]
* [[ლიბერალიზმი]]
* [[მაოიზმი]]
* [[მარქსიზმი]]
* [[ნაციონალიზმი]]
* [[ნეოკონსერვატიზმი]]
* [[ნეოლიბერალიზმი]]
* [[პარლამენტარიზმი]]
* [[სოციალიზმი]]
* [[სოციალ-დემოკრატია]]
* [[სტალინიზმი]]
* [[ტოტალიტარიზმი]]
* [[ტროცკიზმი]]
* [[ფაშიზმი]]


==პოლიტიკური ცნებები და ტერმინები==

:[[კლასი]] - [[მმართველობის ფორმა]] - [[პოლიტიკური პარტია]] - [[რევოლუცია]] - [[საგარეო პოლიტიკა]] - [[საშინაო პოლიტიკა]] - [[სახელმწიფო]] - [[ხელისუფლება]]



[[an:Politica]]
[[ar:سياسة]]
[[ast:Política]]
[[bg:Политика]]
[[bn:রাজনীতি]]
[[br:Politikerezh]]
[[bs:Politika]]
[[ca:Política]]
[[cs:Politika]]
[[da:Politik]]
[[de:Politik]]
[[en:Politics]]
[[eo:Politiko]]
[[es:Política]]
[[et:Poliitika]]
[[fa:سیاست]]
[[fi:Politiikka]]
[[fr:Politique]]
[[ga:Polaitíocht]]
[[gl:Política]]
[[he:פוליטיקה]]
[[hr:Politika]]
[[ia:Politica]]
[[id:Politik]]
[[it:Politica]]
[[ja:政治]]
[[la:Politica]]
[[lb:Politik]]
[[li:Polletiek]]
[[ln:Politiki]]
[[ms:Politik]]
[[nb:Politikk]]
[[nds:Politik]]
[[nl:Politiek]]
[[pl:Polityka]]
[[pt:Política]]
[[scn:Pulitica]]
[[simple:Politics]]
[[sv:Politik]]
[[sw:Siasa]]
[[th:การเมือง]]
[[tl:Politika]]
[[tr:Politika]]
[[uk:Політика]]
[[zh:政治]]
