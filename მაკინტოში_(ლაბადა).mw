[[სურათი:Mackintosh shop - Burlington Arcade.jpg|thumb|right|180px|მაკინტოშის მაღაზია ბარლინგტონის არკადიაზე, ლონდონი]] '''მაკინტოში''' წყალგაუმტარი წვიმის ლაბადის ნაირსახეობაა, პირველად გაყიდვაში გამოჩნდა [[1824]] წელს, დამზადებული იყო რეზინისებრი ქსოვილისაგან. სახელი მაკინტოში დაერქვა მისი შოტლანდიელი გამომგონებელი [[მაკინტოში, ჩარლზ|ჩარლზ მაკინტოშის]] პატივსაცემად.

ლაბადის მაკინტოშის სტილი მას შემდეგ საკმაოდ მოდური გახდა და ამ სტილის მიმდინარეობის საერთო სახელი გახდა. თუმცა მაკინტოშის ლაბადა მისი თავდაპირველი მნიშვნელობით რეზინისებრი ან რეზინით ლამინირებული ქსოვილით უნდა იყოს დამზადებული.

==მაკინტოშის მარკა==
ჩარლზ მაკინტოშმა წყალგაუმტარი ქსოვილის საკუთარი გამოგონება [[1823]] წელს დააპატენტა და პირველი მაკინტოშის ქურთუკები დამზადდა საოჯახო ტექსტილის ფაბრიკაში “ჩაზ მაკინტოში და კომპანია” [[გლაზგო|გლაზგოში]]. [[1830]] წელს კომპანია გაერთიანდა სამკერვალო კომპანია “თომას ჰენკოკ”-თან, [[მანჩესტერი]]. [[ჰენკოკი, თომას|ჰენკოკიც]] თავის მხრივ ექპერიმენტებს ატარებდა რეზინის საფარიან ქსოვილებზე [[1819]] წლიდან.

ადრეულ ნიმუშებს უსიამოვნო სუნისა და სიცხეში დნობის ტენდენციის პრობლემა ჰქონდა, მაგრამ ჰენკოკმა შემდგომში გააუმჯობესა მათი წყალგაუმტარი ქსოვილი, დააპატენტა რა [[რეზინის ვულკანიზაციის მეთოდი]] [[1843]] წელს, რომელმაც იმ დროს ბევრი პრობლემა გადაჭრა.

მე-19 და მე-20 საუკუნეების განმავლობაში კომპანია აგრძელებდა წყალგაუმტარი ტანსაცმლის გამოშვებას და მე-20 საუკუნის ბოლოსთვის იწოდებოდა  “Traditional Weatherwear Ltd”, სამკერვალო ფაბრიკით კამბერნოდში, გლაზგოსთან. ბოლო წლებში კომპანია ცდილობს ტრადიციულ მაკინტოშის ლაბადას დაუბრუნოს საკუთარი ადგილი მაღალ მოდაში. ამისთვის ის თანამშრომლობას იწყებს წამყვან მოდის სახლებთან - [[გუჩი (მოდა)|გუჩი]], [[ჰერმესი (მოდა)|ჰერმესი]], [[ლუი ვიტონი]] და [[ლიბერტი]]. ლაბადები განსაკუთრებით პოპულარული გახდა იაპონელ ქალბატონებში და კომპანიამ 2000 წელს დედოფლის სამეწარმეო ჯილდო დაიმსახურა საერთაშორის ვაჭრობაში წარმატებისთვის.


[[კატეგორია:მოდა]]

[[ca:Mackintosh (roba)]]
[[en:Mackintosh]]
[[th:แมคอินทอช]]
