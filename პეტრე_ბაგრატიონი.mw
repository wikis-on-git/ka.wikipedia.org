'''ბაგრატიონი, პეტრე ივანეს ძე''' (* [[1765]], ყიზლარი, ახლანდელი [[დაღესტანი]]   ―     †   [[12 სექტემბერი]], [[24 სექტემბერი]], [[1812]], სოფ. სიმი, ახლანდელი ვლადიმირის ოლქეი), რუსეთის არმიის ინფანტერიის გენერალი ([[1809]]) [[რუსეთი | რუსეთის]] [[1812]] [[სამამულო ომი 1812 | სამამულო ომის]] გმირი. [[ვახტანგ VI | ვახტანგ VI-ის]] ძმის [[იესე (ალიყული-ხანი)| იესეს,]] შვილიშვილის შვილი. მისი პაპა ალექსანდრე, ყიზლარში დასახლდა [[1759]], მამა ივანე რუსეთის არმიის პოლკოვნიკი იყო. 17 წლის ბაგრატიონმა სამხედრო სამსახური დაიწყო კავკასიის მუშკეტერთა პოლკის სერჟანტად. მონაწილეობდა კავკასიის მთიელთა წინააღმდეგ ბრძოლებში. [[1787]]-[[1791]] რუსეთ-ოსმალეთის ომის დროს თავი გამოიჩინა ოჩაკოვის სიმაგრის აღებაში ([[1788]]). [[1793]]-[[1794]] მონაწილეობდა პოლონეთის კამპანიაში. [[1798]] პოლკოვნიკი გახდა და უსტიუგის ეგერთა პოლკის მეთაურად დაინიშნა (შემდგომში ამ პოლკს მისი სახელი ეწოდა). [[1799]] თავისი პოლკით (უკვე გენერალ-მაიორი) მონაწილეობდა [[სუვოროვი, ალექსანდრე |ა. სუვოროვის]] ლაშქრობებში [[იტალია | იტალიასა]] და [[შვეიცარია | შვეიცარიაში]]. მეთაურობდა ავანგარდს და ყველა დიდ ბრძოლაში გამოიჩინა თავი. საფრანგეთთან [[1805]]-[[1807 ]] ომში სოფ. შენგრაბენთან ([[1805]] წლის ოქტომბერი) მან 6-ათასიანი რაზმით შეაჩერა ფრანგთა 30-ათასიანი 2 კორპუსი და რუსეთის ჯარები ალყაში მოქცევას გადაარჩინა. ამ ბრძოლისათვის გენერალ-ლეიტენანტის წოდება მიიღო. ბაგრატიონმა თავი გამოიჩინა აგრეთვე აუსტერლიცის, პროისიშ-აილაუსა და ფრიდლანდის ბრძოლებში. 1808-1809 მონაწილეობდა შვეციასთან ომში, სარდლობდა 21-ე დივიზიას ([[1809]] გაზაფხულზე დაიკავა ალანდის კ-ები). 1809-1810 მარტამდე სარდლობდა მოლდ. არმიას რუსეთ-ოსმალეთის ომში (1806-1812). [[1811]] აგვისტოდან სარდლობდა პოდოლსკის არმიას, [[1812]] წლის მარტიდან - II დასავლეთ არმიას. [[1812]] ომის დაწყებისას ბაგრატიონმა ოსტატური მანევრი, ბრძოლებით  უკან დაიხია, ნაპოლეონის ჭარბი ძალების დარტყმებს აერიდა და უვნებლად მიიყვანა არმია სმოლენსკში, სადაც I დასავლეთ არმიას შეუერთდა. ბოროდინოს ბრძოლაში ([[1812]]) იგი სარდლობდა რუსეთის არმიის მარცხენა ფრთას, რომლის წინააღმდეგ იყო მიმართული [[ფრანგები | ფრანგების]] მთავარი დარტყმა. მოიგერია მტრის 7 იერიში, გამოიჩინა განსაკუთრებული სიმტკიცე და სიმამაცე, მაგრამ მძიმედ დაიჭრა და ბრძოლას გამოეთიშა. გარდაიცვალა  სოფ. სიმში, დაკრძალეს იქვე, [[1839]] კი ბოროდინოს ველზე გადაასვენეს.

[[კატეგორია: ქართველები]]
[[კატეგორია:დაბადებული  1765]]
[[კატეგორია:გარდაცვლილი  1812]]
