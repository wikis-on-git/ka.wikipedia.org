'''ქრისტეფორე III''' (ერისკაცობაში ქრისტეფორე მურმანის ძე ციცქიშვილი) (* 15 მარტი. [[27 მარტი]]. [[1873]], სოფ. ვერტყვიჭალა, ხარაგაულის რაიონი ―    †   10 იანვარი. 1932, თბილისი), საქართველოს კათალიკოს-პატრიარქი 1927-32. დაამთავრა თბილისის სასულიერო სემინარია (1895). 1895-1922 მღვდლად იყო ჯერ იმიერკასპიის ოლქში, შემდეგ საქართველოს სოფლებში - ხიდისთავში, იტრიაში, ნაბახტევში, თბილისის ვერის წმ. ნიკოლოზის ეკლესიაში. იყო სოფ. იტრიის ორკლასიანი სკოლის გამგე და საღვთო სჯულის მასწავლებელი (1898-1905), გორის მაზრის სამრევლო სკოლების მეთვალყურე (1904-1905), თბილისის მეხუთე გიმნაზიის საღვთო სჯულის მასწავლებელი (1905-18), იქვე ქართული ენის მასწავლებელი (1918-21). 1905 თბილისში თავმჯდომარეობდა არალეგალურ კრებას, რომელმაც შეიმუშავა მოთხოვნა საქართველოს ეკლესიის ავტოკეფალიის აღდგენის შესახებ. იყო ურბნისის ეპარქიის მღვდელმთავარი (1921); ეპისკოპოსი (1922-იდან); აფხაზეთის მიტროპოლიტი 1925-27. დაკრძალულია სიონის ტაძარში. აქვს ისტორიული და ლიტერატურული ხასიათის გამოკვლევები და წერილები.


[[კატეგორია:ქართველები]]

[[კატეგორია:საქართველოს კათალიკოსები]]
