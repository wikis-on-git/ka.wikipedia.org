მისი უწმიდესობა და უნეტარესობა '''ქრისტეფორე III''' (ერისკაცობაში ქრისტეფორე მურმანის ძე ციცქიშვილი) (* [[27 მარტი]], [[1873]], სოფ. [[ვერტყვიჭალა]], [[ხარაგაული|ხარაგაულის რაიონი]] ―    †   [[10 იანვარი]], [[1932]], [[თბილისი]]), გამოჩენილი [[ქართველები|ქართველი]] სასულიერო და საზოგადო მოღვაწე, [[საქართველო |სრულიად საქართველოს]] [[კათოლიკოსი | კათოლიკოს-პატრიარქი]] და [[მცხეთა]]-[[თბილისი]]ს მთავარეპისკოპოსი [[1927]]-[[1932]] წლებში. დაამთავრა თბილისის სასულიერო სემინარია ([[1895]]). [[1895]]-[[1922]] მღვდლად იყო ჯერ იმიერკასპიის ოლქში, შემდეგ საქართველოს სოფლებში - ხიდისთავში, იტრიაში, ნაბახტევში, თბილისის ვერის წმ. ნიკოლოზის ეკლესიაში. იყო სოფ. იტრიის ორკლასიანი სკოლის გამგე და საღვთო სჯულის მასწავლებელი ([[1898]]-[[1905]]), [[გორი]]ს მაზრის სამრევლო სკოლების მეთვალყურე ([[1904]]-[[1905]]), თბილისის მეხუთე გიმნაზიის საღვთო სჯულის მასწავლებელი ([[1905]]-[[1918]]), იქვე ქართული ენის მასწავლებელი ([[1918]]-[[1921]]). [[1905]] თბილისში თავმჯდომარეობდა არალეგალურ კრებას, რომელმაც შეიმუშავა მოთხოვნა ქართული მართლმადიდებელი სამოციქულო ეკლესიის [[ავტოკეფალია|ავტოკეფალიის]] (დამოუკიდებლობის) აღდგენის შესახებ. იყო ურბნისის ეპარქიის მღვდელმთავარი ([[1921]]); ეპისკოპოსი ([[1922]]-იდან); [[აფხაზეთი]]ს მიტროპოლიტი ([[1925]]-[[1927]]). გამოქვეყნებული აქვს ისტორიული და ლიტერატურული ხასიათის მნიშვნელოვანი გამოკვლევები და წერილები. დაკრძალულია თბილისში, სიონის საკათედრო ტაძარში.


[[კატეგორია:ქართველები]]
[[კატეგორია:საქართველოს კათალიკოსები]]
