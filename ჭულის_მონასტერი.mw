'''ჭულის ეკლესია''', ქართული ხუროთმოძღვრების ძეგლი, XIV საუკუნის წმ. გიორგის სახელობის გუმბათოვანი [[ტაძარი]]. მდებარეობს ისტორიულ [[სამცხე|სამცხეში]], [[ადიგენის რაიონი|ადიგენის რაიონული]] ცენტრიდან დაახლოებით 5 კმ-ზე, [[ქვაბლიანი (მდინარე)|მდ. ქვაბლიანის]] მარცხენა ნაპირზე. 

განეკუთვნება საფარისა და [[ზარზმის მონასტერი|ზარზმის]] მონასტრების ხუროთმოძღვრულ ჯგუფს. ტაძრის გეგმა და შიგა სივრცე ტიპურია - იგი ოდნავ წაგრძელებული, გეგმით სწორკუთხა ნაგებობაა შვერილების გარეშე. გუმბათი დაყრდნობილია საკურთხევლის კედლებსა და 2 ჯვარისებრ გუმბათქვეშა ბურჯზე. საკურთხევლის აფსიდში 2 ნიშია. სამკვეთლოსა და სადიაკვნეს აღმოსავლეთით აფსიდები აქვთ. სესასვლელი ორია - დასავლეთით და სამხრეთით. გუმბათის ყელში 6 სარკმელია. კონქის ქუსლის სიმაღლეზე პროფილირებული სარტყელი გარს უვლის მთავარ ჯვაროვან სივრცეს. განსაკუთრებით თვალში ცრუპატრონიკეები. არის განმასხვავებელი ნიშნებიც: აქ შიგა სივრცე უფრო კომპაქტურია. მკლავები და კუთხის ნაწილები უფრო შემჭიდროებულია გუმბათქვეშა სივრცის გარშემო და გუმბათიც უფრო მაღალი ჩანს, რასაც ხელს უწყობს ქვედა კორპუსის ამაღლება და გუმბათის დიამეტრის სიმცირე. ტაძარი შიგნით მოხატულია. 



[[კატეგორია:საქართველოს ხუროთმოძღვრების ძეგლები]]
