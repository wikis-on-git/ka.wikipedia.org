'''ასტრონავტიკა''' (ბერძნულიდან astron ვარსკვლავი, nautike ნავიგაცია), იგივე კოსმონავტიკა, არის კოსმოსურ სივრცეში ფრენის [[ხელოვნება]], [[მეცნიერება|მეცნიერებისა]] და [[ტექნიკა|ტექნიკის]] დარგების ერთობლიობა ადამიანთა საჭიროებისათვის საფრენი აპარატებით [[კოსმოსი|კოსმოსის]] და [[ციური სხეულები|ციური სხეულების]] გამოკვლევის და ათვისების შესახებ.


ასტრონავტიკა მოიცავს სხვადასხვა ასპექტებს:

*''კოსმოსურ ფრენათა თეორიის'': [[ტრაექტორია|ტრაექტორიების]] გამოთვლა და ა.შ.
*''სამეცნიერო-ტექნიკური'': [[რაკეტა|რაკეტების]], [[ძრავ|ძრავების]] საბორტო სისტემების, [[ავტომატური სადგური|ავტომატური სადგურების]] კონსტრუირება;
*''სამედიცინო-ბიოლოგიური'': [[სიცოცხლე|სიცოცხლისუნარის]] მქონე საბორტო სისტემების შექმნა, [[ადამიანი|ადამიანის]] ორგანიზმისათვის მავნე მოვლენების კომპენსირება, როგორებიცაა [[უწონადობა]], [[რადიაცია]], გადაღლა და სხვა.
*''სამართლებრივი'': კოსმოსური სივრცის და [[პლანეტა|პლანეტების]] გამოყენებასთან დაკავშირებული საერთაშორისო სამართლებრივი ნორმების ჩამოყალიბება.


კოსმოსური ეპოქა დაიწყო [[1957]] წლის [[4 ოქტომბერი|4 ოქტომბერს]], როდესაც [[სსრ კავშირი|სსრ კავშირში]] გაშვებულ იქნა [[დედამიწა|დედამიწის]] [[ხელოვნური თანამგზავრი]]. ადამიანის პირველი კოსმოსური გაფრენა განხორციელდა [[1961]] წლის [[12 აპრილი|12 აპრილს]] ([[გაგარინი, იური|იური გაგარინი]], [[სსრ კავშირი]]), ხოლო [[მთვარე|მთვარეზე]] ადამიანთა პირველი გადასვლა [[1969]] წლის [[21 ივლისი|21 ივლისით]] თარიღდება ([[არმსტრონგი, ნეილ|ნეილ არმსტრონგი]], [[ოლდრინი, ედვინ|ედვინ ოლდრინი]], [[აშშ]]). კოსმოსური აპარატების ფრენის უზრუნველსაყოფად შექმნილია [[კოსმოდრომი|კოსმოდრომები]], მართვის და კავშირგაბმულობის სამსახურები სხვა. დღეისათვის კოსმოსში გაშვებულია 3 ათასზე მეტი აპარატი, რამდენიმე ათეული [[ეკიპაჟი]]. ავტომატური აპარატებით ხდება [[მარსი|მარსის]], [[ვენერა|ვენერას]], [[მერკური|მერკურის]], [[იუპიტერი|იუპიტერის]], [[სატურნი|სატურნის]] გამოკვლევები, აგრეთვე [[დედამიწა|დედამიწის]] [[ბუნებრივი რესურსები|ბუნებრივი რესურსების]] შესწავლა. ასტრონავტიკა მეცნიერებისა და წარმოების პროგრესის ერთ-ერთი სტიმულატორია. 


===იხილეთ აგრეთვე===

*[[ცნობილი ასტრონავტები]]
*[[კოსმონავტიკის ისტორია]]

[[en:Astronautics]] 
[[fr:Astronautique]]
[[no:Astronautikk]]
[[ru:&#1050;&#1086;&#1089;&#1084;&#1086;&#1085;&#1072;&#1074;&#1090;&#1080;&#1082;&#1072;]]
