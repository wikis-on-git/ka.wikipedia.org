::<small>ტერმინს "'''სოჰო'''" აქვს სხვა მნიშვნელობებიც. იხილეთ: [[სოჰო]]</small>

[[სურათი:NYC SoHo Green Street.jpg|thumb|250px|გრიინის ქუჩის ჭედური არქიტექტურა.]]
'''სოჰო''' (''[[ინგლისური ენა|ინგ.]]'' SoHo, შემოკლება - '''So'''uth of '''Ho'''uston St., ანუ "ჰაუსტონის ქუჩის სამხრეთით") - ისტორიული უბანია [[მანჰეტენი|მანჰეტენზე]] ([[ნიუ-იორკი]]) და მდებარეობს ჩრდილოეთით ჰაუსტონის ქუჩას, აღმოსავლეთით ლაფაიეტის ქუჩას, სამხრეთით კანალის ქუჩასა და დასავლეთით მე-6 ავენიუს შორის. სახელი ერთგვარი პაროდიაა ამავე სახელწოდების ლონდონის სავაჭრო უბანზე. პოპულარულ მოდურ უბნად გადაქცევამდე სოჰო ნიუ-იორკში ცნობილი იყო როგორც სამჭედლო უბანი (Cast Iron District).

სოჰოს მეზობელი უბნებია:
*ჩრდილოეთით: [[გრინვიჩ-ვილიჯი]] და [[ნოჰო]] (ამ ბოლოს, როგორც უბნის, არსებობა საკამათოა).
*აღმოსავლეთით: [[ლიტლ-იტალი (მანჰეტენი)|ლიტლ-იტალი]], [[ნოლიტა]] და [[ქვემო ისტ-საიდი (მანჰეტენი)|ქვემო ისტ-საიდი]]
*სამხრეთით: [[ჩაინატაუნი (მანჰეტენი)|ჩაინატაუნი]]

==ისტორიული უბანი==
[[სურათი:USA-New-York-SOHO.jpg|thumb|left|ხედი მსოფლიო სავაჭრო ცენტრზე სოჰოს ერთ-ერთი ქუჩიდან, 1980.]]
ის რასაც დღეს სოჰო წარმოადგენს ადრე იყო ორი უზარმაზარი რამპებზე შემდგარი გზატკეცილი, რომელიც ქვემო [[მანჰეტენი|მანჰეტენის]] ექსპრესუის (ჩქაროსნული გზატკეცილი) უერთდებოდა. ამ გზატკეცილის მიზანი იყო შეექმნა საავტომობილო და სატვირთო გამჭოლი ავტოსტრადა, რომელიც მანჰეტენს [[უილიამსბურგის ხიდი|უილიამსბურგის ხიდთან]] შეაერთებდა აღმოსავლეთით და [[ჰოლანდიის გვირაბი|ჰოლანდიის გვირაბთან]] დასავლეთით. უბანი გამოირჩევა მის შენობათა ჭედური არქიტექტურით, რომელთა უმრავლესობა მე-19 საუკუნით თარიღდება. ამ შენობებში თავდაპირველად საწყობები და ქარხნები იყო განლაგებული. ერთ დროს ყველა ქუჩა ქვით მოკირწლული იყო, თუმცა ბოლო დროს ჰოვარდისა და ვუსტერის ქუჩებს გარდა ყველას ასფალტის საფარი აქვს გადაკრული.

გრანდიოზული [[პენსილვანიის სადგური (ნიუ-იორკი)|პენსილვანიის სადგურის]] დანგრევით გაოგნებული ახალგაზრდა ისტორიული პრეზერვაციის მოძრაობისა და არქიტექტურულ კრიტიკოსთა ჯგუფმა სხვა ისტორიულ სტრუქტურათა განადგურების შიშით ქალაქის წინააღმდეგ დიდი საპროტესტო კამპანია წამოიწყო. მე-19 საუკუნის ჭედური არქიტექტურის სტრუქტურათა უმრავლესობა დაკარგვის პირას იყო, ვინაიდან იმ პერიოდში საზოგადოების მიერ ისინი ღირებულად არ აღიქმებოდა. 

ვინაიდან უბანი ძირითადად არარეზიდენციული იყო აქ ბინის დაქირავება საკმაოდ იაფი ჯდებოდა, რაც იზიდავდა ხელმოკლე მხატვრებსა თუ სხვა ქალაქებიდან ჩამოსულ ხელოვან სტუდენტებს. დღითიდღე ხელოვანთა მოსახლეობა ამ უბანში საკმაოდ გაიზარდა, თუმცა ქალაქმა თავდაპირველად გარკვეული ზომები მიიღო ამ ტენდენციის ჩასახშობად, ვინაიდან აქ მდებარე შენობები სახცოვრებელი ფართისთვის განკუთვნილი არ იყო და ასევე იმ მოსაზრებით, რომ ერთ-დროს ნიუ-იორკში დაბრუნებულ წარმოებებს სამუშაო ფართი ისევ დასჭირვებოდათ.

მრავალმხრივი ზეწოლის შედეგად ქალაქმა საბოლოოდ დათმო ჭედური უბნის ინდუსტრიული ფართი და არემარემ ისტორიული სახელწოდება ”სოჰო” მიიღო.

უბნის პოპულარობა ხელოვნთა წრეში 1960-70-იანი წლებიდან დაიწყო. ყოფილი ქარხნების შენობების ფართი საკმაოდ იაფი იყო, ხოლო მათი გადაკეთება სამუშაო სტუდიოდ საკმაოდ ადვილი. სოჰოს ბინები ხელოვანთათვის განსაკუთრებით მომხიბლავი იყო მათი სივრცის, მაღალი ჭერის გამო. ამ პერიოდში, რომელმაც 1980-იანებამდე გასტანა სოჰოზე ცხოვრება საკმაოდ არაპრესტიჟული იყო, ვინაიდან ინდუსტრიული და კომერციული დანიშნულების ფართი რეზიდენციულად ხშირად კუსტარულად კეთდებოდა ხელმოკლეობის გამო. თუმცა 1980-იანების დასაწყისში, უბნის სოციო-ეკონომიკური სტატუსი ელვისსისწრაფით გაიზარდა (ნიუ-იორკის სხვა ისტორიული უბნების მსგავსად). ამ ტენდენციის შედეგად სოჰოს მოაწყდა თითქმის ყველა ხელოვანი, რომელიც კი რაიმეს წარმოადგენდა იმ დროინდელი ამერიკის კულტურულ ცხოვრებაში; გაიხსნა გალერეები, ბუტიკები, რესტორნები, მათ კი ფეხდაფეხ ახალგაზრდა ქალაქელი პროფესიული მოღვაწეები მოჰყვნენ.

სოჰოს ადგილმდებარეობამ, ე.წ. ლოფტების საცხოვრებელ ფართად გამოყენების მომხიბლაობამ, მისმა არქიტექტურამ, და, ირონიულად, ჰიპურმა რეპუტაციამ, რომელიც ხელოვნათა სამოთხეს წარმოადგენდა, განაპირობა უბნის რადიკალური ტრანსფორმაცია. გენტრიფიკაციის ამგვარი პროცესი ტიპიურად ცნობილია, როგორც ”სოჰოს ეფექტი” და მან განმეორება ჰპოვა აშშ-ის მრავალ სხვა ქალაქშიც. 30 წლის წინ მიგდებული უბანი ღარიბი არტისტებისა და მცირე სახელოსნოებისთვის, სოჰო ამჟამად ერთ-ერთი უპოპულარესი ტურისტული მისამართია მათთვის, ვინც მოდურ (და ძვირ) ტანსაცმელსა და განუმეორებელ არქიტექტურას ეძებს.

სოჰოს ბუტიკები და რესტორნები ჩამწკრივებულია უბნის ჩრდილოეთ ნაწილში, [[ბროდვეი (ნიუ-იორკი)|ბროდვეის]], პრინცისა და სპრინგის ქუჩებზე. ამ ქუჩების ტროტუარები, როგორც წესი, გაჭედილია ტურისტებითა და ქუჩაში ნახატებისა და სხვა ნამუშევართა გამყიდვლებით, რაც მათ თითქმის გაუვალს ხდის. უბნის სამხრეთი ნაწილი, გრანდისა და კანალის ქუჩების გასწვრივ კვლავაც ინარჩუნებს სოჰოს ადრეული დღეების ელფერს და შესამჩნევად უფრო ნაკლებად ფერადოვანი და დატვირთულია ვინემ ჩრდილოეთი ნაწილი. აქ ზოგიერთმა მცირე ფაბრიკამ დღემდეც მოახერხა მოღწევა. კანალის ქუჩა სოჰოს სამხრეთ საზღვართან მკვეთრ კონტრასტშია ამ უბნის ზემო ფეშენებელურ სავაჭრო ნაწილთან და ძირითადად ტანსაცმილისა და იუველირის ნაწარმის იაფფასიანი იმიტაციებით გამყიდველი კიოსკებით არის დაკავებული.



[[კატეგორია:მანჰეტენის უბნები]]


[[de:SoHo (Manhattan)]]
[[en:SoHo]]
[[es:SoHo (Nueva York)]]
[[fr:SoHo]]
[[it:SoHo]]
[[he:סוהו (ניו יורק)]]
[[ja:ソーホー (ニューヨーク)]]
[[pl:SoHo]]
[[zh:紐約蘇豪區]]
