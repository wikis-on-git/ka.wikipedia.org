[[სურათი:AlfredGrafVonSchlieffen.jpg|thumb|170px|ალფრედ ფონ შლიფენი]]
გრაფი '''ალფრედ ფონ შლიფენი''' (გერმ.: Alfred Graf von Schlieffen) (* [[28 თებერვალი]] [[1833]], [[ბერლინი]]; † [[4 იანვარი]] [[1913]], [[ბერლინი]]) – [[გერმანელები|გერმანელი]] სამხედრო მოღვაწე, [[გერმანიის იმპერია|გერმანიის იმპერიის]] [[გენერალ-ფელდმარშალი]].



== ბიოგრაფია ==


შლიფენი დაიბადა [[პრუსია|პრუსიელი]] [[გენერალ-მაიორი|გენერალ-მაიორის]] ოჯახში და სამხედრო განათლების მიღების შემდეგ [[1854]] წელს სამსახური დაიწყო პრუსიის არმიაში. [[1863]] წელს გადაყვანილ იქნა გენერალურ შტაბში. [[1866]] წელს [[კაპიტანი|კაპიტნის]] წოდებით მან მონაწილეობა მიღო [[კიონიგგრეცის ბრძოლა|კიონიგგრეცის ბრძოლაში]]. [[გერმანია-საფრანგეთის 1870-1871 წლების ომი|გერმანია-საფრანგეთის 1870-1871 წლების ომში]] იგი [[მაიორი|მაიორის]] წოდებით მსახურობდა [[მეკლენბურგის საჰერცოგო|მეკლენბურგის]] გროსჰერცოგის შტაბში.

[[1876]]-[[1884]] წლებში შლიფენი გვარდიულ ულანთა პოლკის მეთაური და დიდი გენერალური შტაბის წევრი იყო. [[1884]] წელს იგი გადაყვანილი იქნა დიდი გენშტაბის განყოფილების უფროსის თანამდებობაზე, ხოლო [[1888]] წელს იგი ობერქუარტერმაისტერი და გენშტაბის შეფის [[ვალდერზეე, ალფრედ ფონ|ალფრედ ფონ ვალდერზეეს]] მოადგილე გახდა. [[1891]] წელს შლიფენი გენშტაბის შეფი გახდა და [[1903]] წელს მიიენიჭა [[გენერალ-მაიორის]] სამხედრო წოდება.

[[1905]] წელს მისი ხელმძღვანელობით შემუშავებულ იქნა ე.წ. «[[შლიფენის გეგმა]]». შლიფენის გეგმის მიხედვით გერმანიას თავიდან უნდა აეცილებინა 2 ფრონტზე, საფრანგეთისა და რუსეთის წინააღმდეგ თანადროული ბრძოლა. გეგმა მიზნად ისახავდა «[[ბლიცკრიგი|ბლიცკრიგს]]» საფრანგეთის წინააღმდეგ და ომის მოგებას მანამ, ვიდრე რუსეთი არმიის მობილიზირებას და გერმანიის საზღვრებთან გადასროლას მოასწრებდა. რკინიგზის საშუალებით გერმანიის ჯარი სრწაფად უნდა გადაესხათ აღმოსავლეთში და ასევე მალე უნდა დაემარცხებინათ რუსეთის არმია.

[[პმო|პირველი მსოფლიო ომის]] დროს სამხედრო რეალობაში შლიფენის გეგმა აუსრულებელი დარჩა. გერმანიის ჯარებმა დასავლეთ ფრონტზე ვერ განავითარეს სწრაფი შეტევა, ვერ გაარღვიეს [[მარნი (მდინარე)|მარნის]] თავდაცვითი ხაზი და მობილური ომიდან პოზიციურ ომზე გადავიდნენ.

გაცილებით მძიმე იყო პოლიტიკური შედეგები, რომელიც შლიფენი გეგმის ასრულებას მოჰყვა. გერმანიის მიერ ნეიტრალური [[ბელგია|ბელგიის]] ტერიტორიის გამოყენებამ საფრანგეთზე თავდასასხმელად ომში ჩართო [[ინგლისი]].
თვითონ შლიფენი თავისი სტრატეგიის მარცხს ვერ მოოესწრო. იგი ჯერ კიდევ [[1906]] წელს იქნა პენსია გაშვებული, [[1911]] წელს გაწეული ღვაწლის გამო [[გენერალ-ფელდმარშალი|გენერალ-ფელდმარშლის]] სამხედრო წოდება მიენიჭა და [[1913]] წლის [[4 იანვარი|4 იანვარს]] გარდაიცვალა ბერლინში. კაიზერმა [[ვილჰელმ II (გერმანიის იმპერია)|ვილჰელმ II]]-ემ მისი საფლავი ყვავილების გვირგვინით შეამკო.

შლიფენი ბრწყინვალე სამხედრო თეორეტიკოსი იყო, თუმც მისი სისუსტე იმაში მდგომარეობდა რომ ომის წარმოების პოლიტიკურ ასპექტებს ნაკლებ ყურადღებას უთმობდა, რაც პრუსიული სახელმწიფო წყობის სამხედრო ტრადიციებით იყო განპირობებული.
