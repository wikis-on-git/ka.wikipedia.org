'''მეგრული ენა''' (მეგრ. მარგალური ნინა) ჩრდილო-დასავლეთ საქართველოს ქართველური ენაა.

მეგრული დაახლოებით 500.000 ადამიანის მშობლიურ ენად ითვლება, რომელთა უმრავლესობა საქართველოს სამეგრელოს რეგიონში ცხოვრობს. რეგიონი შედგება [[ოდიში|ოდიშის]] ზეგანისა და [[კოლხეთი|კოლხეთის]] დაბლობისაგან [[შავი ზღვა|შავი ზღვის]] სანაპიროდან [[სვანეთი|სვანეთის]] მთებამდე ჩრდილო-აღმოსავლეთით და მდ. ცხენისწყლამდე აღმოსავლეთით. მეგრულენოვანი მოსახლეობის გარკვეული რაოდენობა სახლობს [[აფხაზეთი|აფხაზეთის]] რეგიონშიც. ქართველურ ხალხთა ამ ეთნოგრაფიული ჯგუფის გეოგრაფიული დისტრიბუცია შედარებით კომპაქტურია, რამაც ხელი შეუწყო მეგრული ენის თაობიდან თაობაში შენარჩუნებას.

მეგრულ ენას დამწერლობის სტანდარტი ან ოფიციალური სტატუსი არ გააჩნია და ძირითადად საოჯახო და არაფორმალურ მეტყველებაში გამოიყენება. მეგრელები ორენოვანი ხალხია და წერისა და სხვა ოფიციალური მიზნებისთვის [[ქართული ენა|ქართულს]] იყენებენ.

==ენის ისტორია==
მეგრული ენა სამხრეთ კავკასიურ ენათა ოჯახს მიეკუთვნება. ის მჭიდროდ ენათესავება [[ლაზური ენა|ლაზურს]], რომლისგანაც გამიჯვნა მხოლოდ ბოლო 500 წლის განმავლობაში მოხდა, ამ ორი ენობრივი ოჯახის ქართულ და თურქულ სახელმწიფოთა შორის გაყოფის შედეგად. შედარებით ნაკლებად ენათესავება იბერიულ-ქართულს.

მეგრული ქართული ანბანით იწერება; უძველესი გადარჩენილი ტექსტები ძირითადად ეთნოგრაფიული ლიტერატურაა. [[1930]]-[[1938|38]] წლებში რამდენიმე გაზეთი, მათ შორის “ყაზახიშ’ გაზეთი”, “კომუნა”, “სამარგალოშ’ ჩაი”, “სამარგალოშ’ თუთუმი” იბეჭდებოდა მეგრულად. მოგვიანებით ენის აღორძინებისთვის გარკვეული სამუშაო ჩატარდა. [[ქაჯაია, ოთარ|ოთარ ქაჯაიას]] მიერ გამოიცა მეგრულ-ქართული ლექსიკონი და მეგრულ-გერმანული ლექსიკონი (ჰ. ფერიხთან ერთად). [[გახარია, ლაშა|ლაშა გახარიას]], [[ოტობაია, გური|გური ოტობაიას]] და [[სიჭინავა, გიორგი|გიორგი სიჭინავას]] მიერ გამოიცა წიგნები მეგრული პოეზიით.

==დიალექტები==
მეგრულის მთავარი დიალექტებია:
*ზუგდიდი-სამურზაყანოს ან ჩრდილო-დასავლეთის დიალექტი
**[[ზუგდიდი]], [[ჯვარი]], [[გალი]], [[ოჩამჩირე]]
*სენაკის ან სამხრეთ-აღმოსავლეთის დიალექტი
**[[სენაკი]], [[ჩხოროწყუ]]
**[[მარტვილი]]-[[ბანძა]]
**[[აბაშა]]

==რესურსები ინტერნეტში==
*[http://titus.fkidg1.uni-frankfurt.de/texte/caucasica/mingrel/adscham.htm "აჯამ ჯუშთიშ დო ჯინუა ნჯალაგარიშ ამბე" რევაზ შეროზიას მიერ]

[[კატეგორია:კავკასიური ენები]]
