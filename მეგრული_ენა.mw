'''მეგრული ენა''' (მეგრ. მარგალური ნინა) ჩრდილო-დასავლეთ საქართველოს ქართველური ენაა.

მეგრულს მშობლიურ ენად თვლის დაახლოებით 500.000 ადამიანი, რომელთა უმრავლესობა საქართველოს [[სამეგრელო|სამეგრელოს]] მხარეში ცხოვრობს. მხარე შედგება [[ოდიში|ოდიშის]] ზეგნისა და [[კოლხეთი|კოლხეთის]] დაბლობისაგან [[შავი ზღვა|შავი ზღვის]] სანაპიროდან [[სვანეთი|სვანეთის]] მთებამდე ჩრდილო-აღმოსავლეთით და მდ. ცხენისწყლამდე აღმოსავლეთით. მეგრულენოვანი მოსახლეობის გარკვეული რაოდენობა სახლობს [[აფხაზეთი|აფხაზეთის]] მხარეშიც. ქართველურ ხალხთა ამ ეთნოგრაფიული ჯგუფის გეოგრაფიული დისტრიბუცია შედარებით კომპაქტურია, რამაც ხელი შეუწყო მეგრული ენის თაობიდან თაობაში შენარჩუნებას.

მეგრულ ენას დამწერლობის სტანდარტი ან ოფიციალური სტატუსი არ გააჩნია და ძირითადად საოჯახო და არაფორმალურ მეტყველებაში გამოიყენება. მეგრელები ორენოვანი ხალხია და წერისა და სხვა ოფიციალური მიზნებისთვის [[ქართული ენა|ქართულს]] იყენებენ.

==ენის ისტორია==
მეგრული ენა სამხრეთ კავკასიურ ენათა ოჯახს მიეკუთვნება. ის მჭიდროდ ენათესავება [[ლაზური ენა|ლაზურს]], რომლისგანაც გამიჯვნა მხოლოდ ბოლო 500 წლის განმავლობაში მოხდა, ამ ორი ენობრივი ოჯახის ქართულ და თურქულ სახელმწიფოთა შორის გაყოფის შედეგად. შედარებით ნაკლებად ენათესავება იბერიულ-ქართულს.

მეგრული ქართული ანბანით იწერება და მასში იხმარება მხედრული ანბანის 33–ვე ასო–ბგერა, და აგრეთვე ყრუ ბგერა „ჸ„ (მაგ. ჸუდე - სახლი, ჸორადილი - დამპალი, ჸუჯი - ყური და ა.შ.) და ირაციონალური ხმოვანი „ჷ“; უძველესი გადარჩენილი ტექსტები ძირითადად ეთნოგრაფიული ლიტერატურაა. [[1930]]-[[1938|38]] წლებში რამდენიმე გაზეთი, მათ შორის “ყაზახიშ’ გაზეთი”, “კომუნა”, “სამარგალოშ’ ჩაი”, “სამარგალოშ’ თუთუმი” იბეჭდებოდა მეგრულად. მოგვიანებით ენის აღორძინებისთვის გარკვეული სამუშაო ჩატარდა. [[ქაჯაია, ოთარ|ოთარ ქაჯაიას]] მიერ გამოიცა მეგრულ-ქართული ლექსიკონი და მეგრულ-გერმანული ლექსიკონი (ჰ. ფერიხთან ერთად). [[გახარია, ლაშა|ლაშა გახარიას]], [[ოტობაია, გური|გური ოტობაიას]] და [[სიჭინავა, გიორგი|გიორგი სიჭინავას]] მიერ გამოიცა წიგნები მეგრული პოეზიით.

==დიალექტები==
მეგრულის მთავარი დიალექტებია:
*ზუგდიდი-სამურზაყანოს ან ჩრდილო-დასავლეთის დიალექტი
**[[ზუგდიდი]], [[ჯვარი]], [[გალი]], [[ოჩამჩირე]]
*სენაკის ან სამხრეთ-აღმოსავლეთის დიალექტი
**[[სენაკი]], [[ჩხოროწყუ]]
**[[მარტვილი]]-[[ბანძა]]
**[[აბაშა]]

==რესურსები ინტერნეტში==
*[http://titus.fkidg1.uni-frankfurt.de/texte/caucasica/mingrel/adscham.htm "აჯამ ჯუშთიშ დო ჯინუა ნჯალაგარიშ ამბე" რევაზ შეროზიას მიერ]
*[http://www.phazisi.com/megruli/index.htm მეგრული სიმღერები, წიგნები და სხვ.]
* [http://www.phazisi.com/english/index.htm ფაზისის პროექტი]
* [http://titus.uni-frankfurt.de/texte/etca/cauc/megr/kajaia/kajai.htm ოთარ ქაჯაიას მეგრულ-ქართული ლექსიკონი] (TITUS)
* [http://www.ling.lu.se/projects/Megrelian/ მეგრული პროექტი] [[ლუნდის უნივერსიტეტი]], შვედეთი.
* [http://www.opentext.org.ge/art/kartvel.htm ქართველური ენები]


[[კატეგორია:კავკასიური ენები]]

{{ქართველური ენები}}

[[br:Megreleg]]
[[en:Megrelian language]]
[[ja:メグレル語]]
[[nl:Mingrelisch]]
[[ru:Мегрельский язык]]
