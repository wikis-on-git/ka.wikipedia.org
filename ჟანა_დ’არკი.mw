[[image:Jeanne dArc.jpg|thumb|right|ჟან დ’არკი]]
'''ჟან დ’არკი''', ორლეანელი ქალწული (* [[6 იანვარი]], [[1412]], სოფ. [[დომრემი]], ზემო მაასი   ―  †   [[30 მაისი]], [[1431]], [[რუანი]]), [[საფრანგეთი|საფრანგეთის]] სახალხო გმირი, რომელიც [[ასწლიანი ომი|ასწლიანი ომის]] ([[1337]]-[[1453]]) დროს [[1429]]-[[1430]] ხელმძღვანელობდა [[ფრანგები|ფრანგი]] ხალხის ეროვნულ-განმათავისუფლებელ ბრძოლას [[ინგლისელები|ინგლისელთა]] წინააღმდეგ, დაიბადა გლეხის ოჯახში. ფანატიკურად მორწმუნე ჟან დ’არკს 13 წლიდან ჩაესმოდა ხმა, რომ მისი ამქვეყნიური დანიშნულებაა საფრანგეთის ხსნა. [[1428]] წლის 12 ოქტომბერს ინგლისელებმა ალყა შემოარტყეს საფრანგეთის მეფის ხელში მყოფ უკანასკნელ ქალაქს მდინარე ლუარის ჩრდილოეთით, ორლეანს, რომლის დაცემა გზას უხსნიდა მტერს სამხრეთისკენ. [[1429]] წლის 13 თებერვალს მამაკაცის ტანსაცმელში გამოწყობილი ჟან დ’არკი გაემგზავრა დოფინთან შინონის ციხეში. თავისი ჭკუითა და მოსაზრებულობით ჟან დ’არკმა მეფის ნდობა დაიმსახურა და დაინიშნა საფრანგეთის ჯარების სარდლად. 29 აპრილს ჟან დ’არკმა თავისი ჯარით შეაღწია გარემოცულ ორლეანში. [[1429]] წლის 8 მაისს ინგლისელებმა მოხსნეს ალყა ორლეანს. ინიციატივა ფრანგების ხელში გადავიდა. ჟან დ’არკმა რამდენიმე ბრწყინვალე გამარჯვება მოიპოვა, აიღო  ქალაქები ჟარჟო, ბოჟანსი და სხვა. [[1429]] წლის 18 ივნისს პატესთან ბრძოლაში გაანადგურა ინგლისელთა არმია. ჟან დ’არკს უბრძოლველად დანებდნენ ქალაქები ოსერი, ტრუა, შალონი, რეომსი, სადაც [[1429]] წლის 17 ივლისს [[შარლ VII]] მეფედ აკურთხეს. ჟან დ’არკის უდიდესმა პოპულარობამ შეაშინა მეფე, არისტოკრატია და უმაღლესი სამღვდელოება. იგი ფაქტობრივად ჩამოაშორეს სამხედრო მოქმედებათა ხელმძღვანელობას. [[1430]] წლის 23 მაისს კომპიენის კომენდანტის ღალატის შედეგად იგი ტყვედ ჩაიგდეს ინგლისის მომხრე ბურგუნდოელებმა და 6 თვის შემდეგ დიდ თანხად მიჰყიდეს ინგლისელებს. შარლ VII-მ არაფერი იღონა ჟან დ’არკის დასახსნელად, ქ. რუანში მოწყობილ საეკლესიო სასამართლო პროცესზე ([[1431]] [[იანვარი]]-[[მაისი]]) ჟან დ’არკი "ჯადოქრად" და "მწვალებლად"  ცნეს და ქ. რუანის ძველი ბაზრის მოედანზე კოცონზე დაწვეს. [[1456]] წლის 7 ივლისს ჟან დ’არკი რეაბილიტირებულად გამოცხადდა, კათოლიკურმა ეკლესიამ [[1920]] - წმინდანად შერაცხა. მისი ხსოვნის დღედ დაწესდა [[8 მაისი]], ორლეანის განთავისუფლების დღე - საფრანგეთის ეროვნული დღესასწაული.


[[კატეგორია:ფრანგები]]
[[კატეგორია:დაბადებული 1412 ]]
[[კატეგორია: გარდაცვლილი 1431 ]]

[[bg:Жана д'Арк]]
[[bn:জোন অফ আর্ক]]
[[ca:Joana d'Arc]]
[[cs:Jana z Arku]]
[[da:Jeanne d'Arc]]
[[de:Jeanne d’Arc]]
[[en:Joan of Arc]]
[[eo:Johana de Arko]]
[[es:Juana de Arco]]
[[fi:Jeanne d'Arc]]
[[fr:Jeanne d'Arc]]
[[he:ז'אן ד'ארק]]
[[id:Jeanne d'Arc]]
[[it:Giovanna d'Arco]]
[[ja:ジャンヌ・ダルク]]
[[jv:Jeanne d'Arc]]
[[kn:ಜೋನ್ ಆಫ್ ಆರ್ಕ್]]
[[ku:Jeanne d'Arc]]
[[la:Ioanna de Arc]]
[[lt:Žana Dark]]
[[mk:Јованка Орлеанка]]
[[nds:Jeanne d'Arc]]
[[nl:Jeanne d'Arc]]
[[nn:Jeanne d'Arc]]
[[no:Jeanne d'Arc]]
[[pl:Joanna d'Arc]]
[[pt:Joana d'Arc]]
[[ru:Жанна д'Арк]]
[[scn:Giuvanna d'Arcu]]
[[sk:Jana z Arku]]
[[sl:Ivana Orleanska]]
[[sv:Jeanne d'Arc]]
[[th:โยนออฟอาร์ค]]
[[uk:Д'Арк Жанна]]
[[zh:聖女貞德]]
