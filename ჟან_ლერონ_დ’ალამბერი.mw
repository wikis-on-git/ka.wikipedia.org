'''ჟან ლერონ დ'ალამბერი''' (* [[16 ნოემბერი]], [[1717]], [[პარიზი]] ―   †  [[29 ოქტომბერი]], [[1783]], [[პარიზი]]), [[ფრანგები|ფრანგი]] მათემატიკოსი და ფილოსოფოსი, ენციკლოპედისტი, პარიზის (1754) და მრავალი სხვა მეცნიერებათა აკადემიის წევრი.

1751–1757 წლებში [[დიდრო, დენი|დენი დიდროსთან]] ერთად მუშაობდა "მეცნიერებათა, ხელოვნებათა და ხელობათა ენციკლოპედიის" შექმნაზე. დ'ალამბერმა პირველმა ჩამოაყალიბა (1743) ნებისმიერი მატერიალური სისტემის მოძრაობის დიფერენციალური განტოლებათა შედგენის ზოგადი წესები, რითაც დინამიკური ამოცანები სტატიკურ ამოცანებზე დაიყვანა (დ'ალამბერის პრინციპი). [[დიფერენციალურ განტოლებათა თეორია|დიფერენციალურ განტოლებათა თეორიაში]] მისმა და შემდგომ [[ეილერი, ლეონარდ|ლეონარდ ეილერისა]] და [[ბერნული, დანიელ|დ. ბერნულის]] თეორიებმა საფუძველი ჩაუყარეს [[მათემატიკური ფიზიკა|მათემატიკურ ფიზიკას]]. დ'ალამბერის და [[ეილერი, ლეონარდ|ლეონარდ ეილერის]] შრომებში გვხვდება განტოლებები, რომლებიც ამჟამად [[კოში, ოგიუსტენ ლუი|კოში]]–[[რიმანი, ბერნჰარდ|რიმანის]] განტოლებების სახელს ატარებს. მწკრივთა თეორიაში კარგად არის ცნობილი მწკრივის კრებადობის დ'ალამბერის პირობა. [[ალგებრა|ალგებრაში]] მას ეკუთვნის [[ალგებრის ძირითადი თეორემა|ალგებრის ძირითადი თეორემის]] პირველი (არა სავსებით მკაცრი) დამტკიცება. დ'ალამბერმა დაამკვიდრა პლანეტების მოძრაობის შეშფოთების თეორია.

დ'ალამბერმა ფრანგული ენციკლოპედიისათვის დაწერილ შესავალ წერილში "ნარკვევი მეცნიერებათა წარმოშობასა და განვითარებაზე" (1751) მეცნიერებათა კლასიფიკაციასთან ერთად, [[ბეკონი, ფრენსის|ფრენსის ბეკონის]] გავლენით, მოგვცა შემეცნების ისტორიული განვიტარების ძირითადი ასპექტების მეცნიერული ანალიზი. საყურადღებოა მისი "ფილოსოფიის ელემენტები" (1759), სადაც [[ლოკი, ჯონ|ჯონ ლოკის]] ფილოსოფიური სენსუალიზმის მიმდევარი ჩანს. სკეპტიციზმით იყო გამსჭვალული დ'ალამბერის დეისტური შეხედულებანი, იგი გამოდიოდა ღმერთის არსებობის ანტიკლერიკალური კრიტიკით და, ამასთანავე, თავისებურ სუბსტანციად მიაჩნდა იგი, რის გამოც თანმიმდევრული ათეიზმის დონემდე ვერ ამაღლდა. დეისტური ფილოსოფიური სენსუალიზმისათვის დამახასიათებელი იყო არამატერიალური ტენდენციები, რომელთა კრიტიკა ჯერ კიდევ [[დიდრო, დენი|დენი დიდროს]] ეკუთვნის ნაშრომში "დ'ალამბერისა და დიდროს საუბარი" (1769). საყურადღებო გამოკვლევები ჰქონდა დ'ალამბერს [[მუსიკის თეორია|მუსიკის თეორიაში]] და [[ესთეტიკა|ესთეტიკაში]].
