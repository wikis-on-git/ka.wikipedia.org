'''ბაგრატიონი, კირილე''' ალექსანდრეს ძე (* [[1750]]   ―     † [[1825]]), [[რუსეთი | რუსეთის]] [[არმია | არმიის]] [[გენერალ-მაიორი]] ([[1797]]), [[სენატორი]] ([[1805]]-იდან), [[მეფე]]   [[იესე  (ალიყული-ხანი)| იესეს]] შვილიშვილი, [[ბაგრატიონი, პეტრე ივანეს ძე | პ. ი. ბაგრატიონის]] ბიძა. [[1758]] ოჯახთან ერთად რუსეთში გადასახლდა. [[1767]]-იდან ფსკოვის კარაბინერთა პოლკში იყო ვახმისტრად. მონაწილეობდა რუსეთ-ოსმალეთის 1768-1774  და [[1787]]-1791 ომებში, აგრეთვე პოლონეთის კამპანიაში ([[1793]]-[[1794]]). [[1776]]-[[1777]] ყირიმში განლაგებულ რუსეთის სამხედრო ნაწილში მსახურობდა. ტაქტით, მაჰმადიანური ადათ-წესების ცოდნით ყირიმელ თათართა ნდობა მოიპოვა, ამიტომ იგი თავიანთ წარმომადგენლად გაგზავნეს რუსეთის საიმპერატორო კარზე. [[1787]] დაინიშნა მარიუპოლის პოლკის მეთაურად. [[1800]] გადადგა სამხედრო სამსახურიდან და [[მოსკოვი| მოსკოვში]] დაბრუნდა. აქ იგი სენატის კანცელარიაში მოღვაწეობდა, იყო საიდუმლო მრჩეველი. [[1805]] სენატის VII დეპარტამენტშია. დაკრძალულია მოსკოვში, დონის მონასტერში.

[[კატეგორია: ქართველი]]
[[კატეგორია:დაბადებული  1750]]
[[კატეგორია:გარდაცვლილი  1825]]
