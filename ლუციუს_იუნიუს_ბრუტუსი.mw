[[სურათი:LuciusJuniusBrutus.jpg|thumb|ლუციუს იუნიუს ბრუტუსი]]
'''ლუციუს იუნიუს ბრუტუსი''' (Lucius Iunius Brutus) (* ? ―   †   [[ძვ. წ. 508]]), [[რომის რესპუბლიკა|რომის რესპუბლიკის]] დამაარსებელი და პირველი [[კონსული]].  


==ბრუტუსი მეფის დამხობამდე==

ლუციუს იუნიუსი იყო [[რომის სამეფო|რომის]] უკანასკნელი მეფის [[ლუციუს ტარკვინიუს სუპერბუსი|ლუციუს ტარკვინიუსის]] დის შვილი. მეფე ხელისუფლებაში უკანონოდ, სიმამრის ვერაგული მკვლელობით მოვიდა და მას ყოველთვის ეშინოდა რომ პრეცენდენტი შეიძლება განმეორდეს და ამიტომ გაწყვიტა არა მარტო უკმაყოფილო სენატორები, არამედ საკუთარი ნათესავებიც. ლუციუს იუნიუსი გონიერი ახალგაზრდა იყო და ადრევე მიხვდა, რომ თუ მეფე მასში გონიერ და ჭკვიან ადამიანს დაინახავს, მაშინ მის სიცოცხლეს სერიოზული საფრთხე დაემუქრება. ამიტომ იგი მრავალი წლის მანძილზე ყველას თავს უგუნურ ლენჩად აჩვენებდა. სწორედ აქედან წარმოიშვა მისი მეტსახელი ბრუტუსი.

ერთხელ მეფის სასახლესი უცნაური რამ მოხდა, სასახლის სვეტიდან გამოძვრა გველი. ეს სიკვდილის აღმნიშნავი იყო. ამ ამბის განსამარტად მან [[დელფის ორაკული|დელფის ორაკულთან]] გაგზავნა თავისი ვაჟები ტიტუსი და არუნტუსი და მათთან ერთად ბრუტუსიც. ორაკულმა ჩასულებს ამცნო რომ რომში ძალაუფლება გადაუვა მას, ვინც პირველი აკოცებს დედას. ტარკვინიუსის ვაჟებმა ეს პირდაპირ გაიგეს, ხოლო ბრუტუსი მიხვდა წინასწარმეტყველების ნამდვილ შინაარს და აკოცა მიწას - ყველას საეთო დედას.

==ტარკვინიუსის დამხობა==

რომაელები ამ დროს რუტულების ქალაქ არდეუმთან ომობდენ. სამხედრო ბანაკში სექსტ ტარკვინიუსი არისტოკრატ ახალგაზრდებთან ერთად ქეიფობდა. მათ შორის ტარკვინიუსის ნათესავი ტარკვინიუს კოლატინუსიც იყო. საუბარი შეეხო ცოლებსაც, კოლატინუსი ყველას არწმუნებდა რომ მისი ცოლი ლუკრეცია ყველაზე ღირსეული ქალი იყო. ყველამ ჩათვალა რომ რომში ჩასვლით და იმის ნახვით თუ როგორ შეეგებებოდნენ ცოლები უეცრად დაბრუნებულ ქმრებს, ყველაზე კარგად ასახავდა მათ მორალურ თვისებებს.

რომში გვიან ღამით ჩავიდნენ და კოლატინუსის სახლს მიადგნენ, მეფის რძლებისგან განსხვავებით ლუკრეცია სახლში იყო და შალს რთავდა. ამრიგად ცოლების "შეჯიბრში" ლუკრეციამ გაიმარჯვა. სექსტუს ტარკვინიუსს ნათესავის მეუღლე ძალიან მოეწონა. რამდენიმე დღის მერე სექსტუსი მარტო მივიდა ლუკრეციას სახლში. იქ მას კარგად გაუმასპინძლდნენ და სტუმრების ოთახში შესთავაზეს დაძინება. როდესაც სახლში ყველამ დაიძინა, სექსტუსი ლუკრეციას საძინებელში შეიპარა და დაემუქრა, რომ თუ იგი არ დანებდებოდა, იგი მას მაინც გააუპატიურებდა, მოკლავდა და მკვდარ მონას მიუწვენდა. ამ მუქარამ გაჭრა და ლუკრეცია დანებდა. როდესაც სექსტუსი წავიდა, ლუკრეციამ შიკრიკები გაუგზავნა ქმარს და მამას, ამცნო რომ ცუდი ამბავი მოხდა და რომ იცინი ერთგულ მეგობრებთან ერთად მოსულიყვნენ.

კოლატინუსსთან ერთად ლუციუს ბრუტუსიც ჩამოვიდა. ლუკრეციამ უამბო ქმარს და მამას თუ რაც შეემთხვა, დააფიცა ისინი რომ შურს იძიებდნენ და თავი მოიკლა. ბრუტუსმა მკვრად ლუკრეციასთან დაიფიცა რომ შურს იძიებს არა მარტო სექსტზე არამედ ლუციუსზეც.

მოსახლეობამ როდესაც შეიტყო ამ ამაზრზენი ამბის შესახებ, აღშფოთდა, ბრუტუსმა კი შეკრებილ ახალგაზრდობას მოუწოდა შეიარაღებისკენ და აჯანყებისკენ. ფორუმზე რომ მივიდნენ ხალხი იქ უკვე შეკრებილი იყო. ბრუტუსმა მიმართა მათ და სექსტუსის უღის საქციელთან ერთად დაგმო ლუციუსის სიამაყე და უსამართლობაც. მან მოუწოდა რომაელ ხალხს დაემხოთ მეფის მმართველობა რომში და სამეფო ოჯახი გაეძევებინათ. ლუციუს ტარკვინუსმა როდესაც შეიტყო ამის შესახებ დაიძრა თავისი ჯარითურთ რომისკენ, მაგრამ რომაელებმა კარიბჭე არ გაუღეს. ჯარის იმედი მას აღარ ჰქონდა და ამიტომ ოჯახთან ერთად გაიქცა ერუტრიაში.

==კონსულობა==

რომაელთა მეფის ტირანიისგან განთავისუფლების შემდეგ ბრუტუსმაც და სენატმაც ჩათვალეს რომ ერთმმართველობა აღარ უნდა არსებობდეს, ამიტომ დაწესთა თითო წლის ვადით ორი კონსულის არჩევა. პირველ არჩევნებში ბრუტუსმა რა თქმა უნდა გაიმარჯვა, მასთან ერთად კონსული ტარკვინიუს კოლატინუსიც გახდა. მიუხედავათ იმისა რომ კოლატინუსის მეფისადმი სიძულვილი ეჭვს არ უნდა ბადებდეს, ხალხს მაინც ეშინოდა რომ იგი განიძრახავდა ძალაუფლების ხელში ჩაგდებას.

ბრუტუსმა სენატის სხდომაზე მიმართა კოლატინუს და ურჩია რომ უარი ეთქვა კონსულობაზე და დაეტოვებინა რომი, ამ უკანასკნელს ეს არ სურდა, მაგრამ ყველა ახლობელმა დაჟინებით ურჩია წასულიყო და ქონებაც წაეღო და ბოლოს იგი დათანხვდა. მის ნაცვლად კონსულად აირჩიეს [[პოპლიკოლა|ვალერიუს პოპლიკოლა]].

ბრუტუსმა სენატს და რომის მოსახლეობას ფიცი დაადებინა, რომ ისინი არასდროს არ დაუშვებდნენ რომში მეფის მმართველობას. მან შეავსო შეთხელებული სენატი და სენატორთა რაოდენობა 300 კაცს გაუტოლდა. არსებობდა რელიგიური რიტუალები, რომლის ჩატარების უფლებაც მხოლოდ მეფეს ჰქონდა, ამიტომ ბრუტუსმა შექმნა "მეფე ქურუმის" თანამდებობა, რომელსაც დაევალა ამ რიტუალების და მსხვერპლშეწირვების ჩატარება.

ტარკვინიუსისგან კი ელჩები ჩამოვიდნენ და მოითხოვეს მეფისთვის ქონების დაბრუნება. სენატმა დაიწყო საკითხის განხილვა, დაბრუნების შემთხვევაში საშუალებას მისცემდნენ მეფეს ებძოლა წართმეული ტახტისთვის, მეორე მხრივ უარის თქმა ომს ნიშნავდა. ელჩებს კი სხვა, საიდუმლო დავალებაც ჰქონდათ, მათ უნდა დაეზვერათ თუ რა განწყობებია ხალხში და დაკავშირებულიყვნენ ტარკვინიუსების მომხრეებთან. არც ისე ცოტა წარჩინებული ახალგაზრდა, ტარკვინიუსის ვაჟების მეგობრები მართლა ნანობდნენ მეფის გაგდებას და უკმაყოფილონი იყვნენ რესპუბლიკური წყობით, რადგან ადრე მეფის შვილებთან მეგობრობა მათ პრივილეგიას აძლევდა ბევრს რამეში, ახლა კი სხვების თანასწორნი გახდნენ. სწორეთ ასეთ ხალხს დაუკავშირდნენ ელჩები და დაიწყეს შეთქმულების ჩაფიქრება. ანტირესპუბლიკურ შეთქმულებაში ბრუტუსის ცოლის ძმაც და საკუთარი ვაჟებიც აღმოჩნდნენ.

ერთერთი შეთქმულის სახლში შეიკრიბნენ ყველანი და ელჩებს გადასცეს წერილი ტარკვინიუსისთვის. ეს საუბარი შემთხვევით მოისმინა მონამ და გასცა. ელჩები მაშინვე შეიპყრეს და აღმოაჩინეს მამხილებელი წერილები. ყველა შეთქმული მაშინვე შეიპყრეს, მათ შორის ბრუტუსის ვაჟებიც. სახელმწიფოს წინაშე დანაშაულისთვის ისინი ჯერ გაწკეპლეს შემდეგ თავები მოკვეთეს. მონა კი, რომელმაც შეატყობინა ხელისუფლებას შეთქმულების შესახებ დააჯილდოვეს, დაათავისუფლეს და მოქალაქეობა უბოძეს.

ამის შემდეგ კონსულებმა და სენატმა რომაელებს საშუალება მისცეს მეფის ქონებიდან რაც უნდოდათ წაეღოთ, რათა ტარკვინიუსების ერთგული არავინ არ დარჩენილიყო, ხოლო მეფის კუთვნილი მიწები [[მარსი (ღმერთი)|მარსს]] უბოძეს და იმ ადგილს [[მარსის ველი]] ეწოდა.

ტარკვინიუსმა კი, რადგან შეთქმულებით ვერაფერს ვერ მიაღწია, დაარწმუნა ეტრუსკები გამოსულიყვნენ რომაელების წინააღმდეგ. ბრძლაში დაიღუპა ბრუტუსიც და ტარკვინიუსის ვაჟი ატუნტუსიც. ისინი ბრძოლის დაწყების თანავე ეძგერნენ ერთმანეთს და შუბებით განგმირეს ერთმანეთი.

ბრძოლა ძალიან სასტიკი იყო, მაგრამ რომაელებმა მაინც გაიმარჯვეს. ეს მოხდა რომის დაარსებიდან 245 წელს მარტის კანენდების წინა დღეს.{{სქოლიო|1|თარიღი}}

რომში იგი დიდი პატივით დაკრძალეს, რომაელი ქალები მას როგორც ოჯახის მამას ისე დასტიროდნენ და ძაზებს ატარებდნენ.

==რესურსები ინტერნეტში==

* [http://ancientrome.ru/antlitr/plutarch/sgo/poplicola-f.htm პლუტარქე "პარალელური ბიოგრაფიები", პოპლიკოლას ცხოვრების აღწერა]
* [http://www.ancientrome.ru/antlitr/livi/kn02-f.htm ტიტუს ლივიუსი "რომის ისტორია ქალაქის დაარსებიდან"]



----

* {{სქოლიო2|თარიღი}} სავარაუდოთ [[ძვ. წ. 508]] წლის [[28 თებერვალი|28 თებერვალს]]

{{რომის რესპუბლიკის მოღვაწეები}}

[[კატეგორია:ძველი რომი]]
[[კატეგორია:რომის კონსულები]]
[[კატეგორია:გარდაცვლილი ძვ. წ. 508]]

[[de:Lucius Iunius Brutus]]
[[en:Lucius Junius Brutus]]
[[es:Lucio Junio Bruto]]
[[eu:Junio Bruto]]
[[fi:Lucius Junius Brutus]]
[[fr:Lucius Junius Brutus]]
[[he:לוקיוס יוניוס ברוטוס]]
[[it:Lucio Giunio Bruto]]
[[la:Lucius Iunius Brutus]]
[[nl:Lucius Junius Brutus]]
[[no:Lucius Junius Brutus]]
[[pl:Lucjusz Juniusz Brutus]]
