{|border=0 cellpadding=10 width=100%
|- bgcolor=whitesmoke
|<small>საკუთარ სახელს "'''ლევან '''" აქვს სხვა მნიშვნელობებიც. იხილეთ: [[ლევან ]]
|}</small>
'''ლევანი''' (  †  [[1590]]), [[იმერეთის სამეფო|იმერეთის]] მეფე [[1583]]-[[1590]], [[გიორგი II, იმერეთის მეფე | გიორგი II-ის]] ძე. მცირეწლოვან მეფეს ტახტს ეცილებოდა ბიძამისი [[კონსტანტინე ბატონიშვილი]]. ლევანი კონსტანტინეს წინააღმდეგ დაუკავშირდა [[ოდიშის სამთავრო|ოდიშის]] მთავარს [[მამია IV დადიანი | მამია IV დადიანს]]. ამ კავშირის განსამტკიცებლად მან ცოლად შეირთო მამიას და მარეხი. [[1587]] ლევანმა დადიანის დახმარებით ზემო იმერეთში ილაშქრა, დაამარცხა კონსტანტინე და მას დაპყრობილი ტერიტორიები ჩამოართვა. ლევანი მალე მოურიგდა ბატონიშვილს და საუფლისწულო გამოუყო იმერეთში. შემდეგში ქართლის მეფე [[სიმონ I]] შეეცადა ესარგებლა დასავლეთ საქართველოში დაწყებული შინაომებით და დააპირა მისი შემოერთება ან იქ თავისი გავლენის განმტკიცება. სიმონს მხარს უჭერდნენ ზემო იმერეთის თავადებიც. სიმონმა [[1588]] წელს იმერეთში ილაშქრა. ლევანმა დახმარება სთხოვა დადიანსა და გურიელს, მაგრამ ისინი მეფეს არ მიეშველნენ. [[გოფანთოს ბრძოლა 1588| გოფანთოს ბრძოლაში]] ლევანი დამარცხდა და ლეჩხუმში გაიქცა. სიმონმა იმერეთი დაიპყრო და ქართლში დაბრუნდა, რადგან ქართლს ოსმალთაგან საფრთხე მოელოდა. შექმნილი ვითარებით ისარგებლა ლევანმა და იმერეთში თავისი ხელისუფლება აღადგინა. ამის შემდეგ მეფესა და მამია IV დადიანს შორის ურთიერთობა უფრო გამწვავდა. [[1590]] წელს  [[ქუთაისი | ქუთაისში]] მომხდარ ბრძოლაში ლევანი ტყვედ ჩაუვარდა დადიანს, რომელმაც იგი [[შხეფის ციხე|შხეფის ციხეში]] გამოკეტა, სადაც მალე გარდაიცვალა.



[[კატეგორია:ქართველები]]
[[კატეგორია:იმერეთის მეფეები]]
[[კატეგორია:გარდაცვლილი  1590]]
[[კატეგორია:ბაგრატიონთა დინასტიის იმერეთის შტო]]
