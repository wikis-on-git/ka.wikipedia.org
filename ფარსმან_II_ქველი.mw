'''ფარსმან II''' - იბერიის მეფე [[35]]-[[68]] წლებში. ძე [[მირდატ III]]-სა. მის დროს [[იბერიის სამეფო]] ერთიან და ძლიერ სახელმწიფოს წარმოადგენდა. იგი ტოლს არ უდებდა [[პართია|პართიას]] და კავკასიაში პირველობას ესწრაფვოდა. [[36]] წელს ფარსმან  II რომაელთა დახმარებით შეიჭრა სომხეთში, გააძევა იქიდან პართიელები და სომხეთის მეფედ საკუთარი ძმა [[მირდატი (ფარსმან II-ის ძმა)|მირდატი]] გამოაცხადა. მომდევნო [[37]] წელს პართიის მეფე [[არტაბან III (პართია)|არტაბან III]]-მ დიდი ჯარი გამოგზავნა თავისი ძის [[ოროდი (პართია)|ოროდის]] სარდლობით,ქართველებმა ფარსმან II-ის სარდლობით სასტიკად დაამარცხეს მტერი, თვით ოროდი კი ბრძოლაში მძიმედ დაჭრეს. იბერიელები სომხეთში დამკვიდრდნენ. [[51]] წელს ფარსმანმა თავის ძეს ღადამს ([[რადამისტი]]) ბიძა - მირდატი მოაკვლევინა და სომხეთის მეფედაც დასვა. [[ღადამი]] სასტიკი მმართველი აღმოჩნდა და სომხები ეურჩებოდნენ, ამიტომ ფარსმანს ხშირად უწევდა სომხეთს ლაშქრობა მის დასახმარებლად.

[[52]] წელს ფარსმანმა და ღადამმა რომაელ სარდალ [[იულიუს პელიგნუსი|იულიუს პელიგნუსთან]] შეთანხმებას მიაღწიეს და სომხეთზე ბატონობა განიმტკიცეს. მიუხედავად ამისა [[54]] და [[59]] წლებში კვლავ ჰქონდა ადგილი სომეხთა აჯანყებებს, რომელთაც ფარულად პართია აქეზებდა. ბოლოსდაბოლოს ღადამს მაინც მოუწია სომხეთის ტახტის დათმობა, თუმცა ფარსმან II-მ სომხეთზე გავლენა შეინარჩუნა.

[[68]] წელს ფარსმანი გარდაიცვალა. იბერიაში მისი შვილიშვილი ღადამის ძე  [[მირდატ IV]] გამეფდა.
