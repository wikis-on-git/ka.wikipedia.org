[[image:ge-ka-gurjaani.PNG|thumb|გურჯაანის რაიონი]]
'''გურჯაანის რაიონი''' - ადმინისტრაციულ-ტერიტორიული [[რაიონი]] [[კახეთის მხარე|კახეთის მხარეში]]. რაიონის ტერიტორია [[1917]]-მდე შედიოდა თბილისის გუბერნიის თელავის მაზრაში, [[1921]]-დან თელავის მაზრაში. [[1930]]-დან კახეთის ოლქშია დამოუკიდებელ რაიონად, შემდეგ ცალკე რაიონია.


==ბუნება==
მდებარეობს შიგნით კახეთში, [[ალაზნის ვაკე|ალაზნის ვაკესა]] და [[გომბორის ქედი|გომბორის ქედის]] კალთებზე. ტერიტორია - 846 კვ.კმ., მათ შორის სასოფლო-სამეურნეო სავარგულებს უკავია 410 კვ.კმ. რაიონის ტერიტორიაზე მიედინება მდინარე [[ალაზანი]] და მისი შენაკადები. მთავარი წიაღისეული სიმდიდრეა სამკურნალო ტალახი, რომლის ბაზაზეც შექმნილია კურორტი [[ახტალა]].


==მოსახლეობა==
მოსახლეობის რიცხოვნობა - 73 ათასი კაცი; სიმჭიდროვე - 86 კაცი კვ.კმ-ზე. რაიონში 29 დასახლებული პუნქტია: 1 [[ქალაქი]], 28 [[სოფელი]].  დიდი სოფლებია: გურჯაანი (5,2 ათასი), ველისციხე (6,2 ათასი), კარდენახი (5,8 ათასი).


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობ]]ა. მმართველობის ადმინისტრაციული ერთეულებია:

* ''ქალაქის საკრებულო'' - 1: [[გურჯაანი]];
* ''თემის საკრებულო'' - 7: ვაჩნაძიანის, მუკუზნის, ჩუმლაყის, კაჭრეთის, ჯიმითის, არაშენდის, ჭანდრის;
* ''სოფლის საკრებულო'' - 14: ახაშენი, ბაკურციხე, გურჯაანი, ვაზისუბანი, ველისციხე, ვეჯინი, კალაური, კოლაგი, მელაანი, ნანიანი, შაშიანი, ჩალაუბანი, ძირკოკი, ჭერემი.


==ეკონომიკა==
წამყვანი დარგია [[სოფლის მეურნეობა]], ძირითადად [[მევენახეობა]] და [[მეცხოველეობა]]. ვაზის კულტურას უკავია სასოფლო-სამეურნეო სავარგულების 20%. მრეწველობის მთავარი დარგია [[მეღვინეობა]], რაიონში რამდენიმე ღვინის და სპირტის ქარხანაა, ასევე სხვა პროფილის მცირე საწარმოები. რაიონის ტერიტორიაზე გადის სარკინიგზო და საავტომობილო მაგისტრალები.


==კულტურა==
რაიონში 32 სახელმწიფო და 1 არასახელმწიფო ზოგადსაგანმანათლებლო [[სკოლა|სკოლაა]], 1 საშუალო პროფესიული და 1 უმაღლესი სასწავლებელი (თბილისის ბიზნესის სახელმწიფო ინსტიტუტის კახეთის ფილიალი სოფ. ბაკურციხეში), 34 [[ბიბლიოთეკა]], 5 [[თეატრი]] და 5 [[მუზეუმი]]. 

==ღირშესანიშნაობანი==
*''ისტორიული ძეგლები'': ვაზისუბნის სამნავიანი ბაზილიკა, მონასტერი “სანაგირე”, ვეჯინის კომპლექსი, გურჯაანის ყველაწმინდის ორგუმბათიანი ეკლესია, ჭერემის ნაქალაქარი. 

{{კახეთი}}
[[კატეგორია:საქართველოს რაიონები]]
[[კატეგორია:კახეთის მხარე]]
