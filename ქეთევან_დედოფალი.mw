'''ქეთევან დედოფალი''' ( †  12 სექტემბერი, 1624), კახეთის მეფის [[დავით|დავით I-ის]] მეუღლე, [[მუხრანბატონი, აშოთან|აშოთან მუხრანბატონის]] ასული. [[1605]], როცა დავითის ძმამ, [[კონსტანტინე I (ალექსანდრე II-ის ძე)|კონსტანტინემ]] მეფე [[ალექსანდრე II, ლევან მეფის ძე|ალექსანდრე II]] და [[გიორგი ბატონიშვილი, ალექსანდრე II-ის ვაჟი|გიორგი ბატონიშვილი]] დახოცა და გამეფდა,  ქეთევან დედოფალი სათავეში ჩაუდგა კახთა ანტიირანულ გამოსვლას და დაამარცხა კონსტანტინე. [[1606]] [[აბას I|შაჰ-აბას I-მა]] კახეთის მეფედ დაამტკიცა  ქეთევან დედოფალის ვაჟი [[თეიმურაზ I]], მაგრამ ვინაიდან თეიმურაზი სულ ახალგაზრდა იყო, სამეფო საქმეებს  ქეთევან დედოფალი განაგებდა, [[1614]] თეიმურაზმა შაჰის მოთხოვნით მას განჯაში მძევლად გაუგზავნა უმცროსი ვაჟი ალექსანდრე და დედა,  ქეთევან დედოფალი განჯიდან აშრაფს გადაიყვანეს, [[1620]] კი შირაზს გაგზავნეს. 

თეიმურაზმა რუსეთის დახმარებით სცადა  ქეთევან დედოფალის განთავისუფლება. მაშინ შაჰმა შირაზის ბეგლარბეგს  ქეთევან დედოფლის გამაჰმადიანება ან მოკვლა უბრძანა.  ქეთევან დედოფალმა გამაჰმადიანებაზე მტკიცე უარი განაცხადა, რის გამოც იგი საშინელი წამებით მოკლეს. გოის [[ავგუსტინელები|ავგუსტინელთა]] კოლეგიის ბერებმა  ქეთევან დედოფლის ნეშტის ნაწილები სპარსეთიდან გაიტანეს. შემდეგ ეს ნაწილები ინახებოდა საქართველოში ([[ალავერდი (მონასტერი)|ალავერდის ტაძარში]], დაიკარგა [[1723]]), [[ინდოეთი|ინდოეთში]] (გოა და-გრასის მონასტერი), [[რომი|რომსა]] (წმ. პეტრეს ტაძარი) და [[ბელგია|ბელგიაში]] (ნამიურის ტაძარი).  ქეთევან დედოფლის წამება აღწერეს თეიმურაზ I-მა (პოემა "წამება ქეთევან დედოფლისა"), გრეგორიო ორსინიმ, [[ვალე, პიეტრო დელა|პიეტრო დელა ვალემ]], ჟ. კრუზინსკიმ, კლოდ მალენგრმა და სხვებმა. გერმანელმა მწერალმა [[გრიფიუსი, ანდრეას|ა. გრიფიუსმა]] შექმნა ტრაგედია "ქეთევან ქართველი ანუ გაუტეხელი სიმტკიცე". ქართულმა ეკლესიამ  ქეთევან დედოფალი წმინდანად შერაცხა.



[[კატეგორია:ქართველები]]
[[კატეგორია:გარდაცვლილი 1624]]
