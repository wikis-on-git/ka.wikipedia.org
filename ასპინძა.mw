'''ასპინძა''' - [[დაბა]] [[ასპინძის რაიონი|ასპინძის რაიონში]], რაიონული და სადაბო საკრებულოს ცენტრი. მდებარეობს [[ახალციხის ქვაბული|ახალციხის ქვაბულის]] აღმოსავლეთ ნაწილში, მდინარე [[მტკვარი|მტკვრის]] მარჯვენა ნაპირზე, [[ახალციხე]]-[[გიუმრი|გიუმრის]] ([[სომხეთი]]) საავტომობილო გზაზე, ქალაქ ახალციხიდან სამხრეთ-აღმოსავლეთით 34 კმ-ზე. ასპინძა ადგილობრივი მნიშვნელობის ბალნეოლოგიური კურორტია. დაბის სტატუსი მიენიჭა [[1961]] წელს. მოსახლეობა 3.2 ათასი (2002). დაბაში არის ადმინისტრაციული, კულტურის, განათლების და ჯანდაცვის დაწესებულებები, XI-XII სს-ის ხუროთმოძღვრების ძეგლები, მცირე საწარმოები. სახელი სპარსულიდან შემოვიდა ქართულში, აღნიშნავდა დიდ გზაზე მდებარე სასტუმროს, დასასვენებელ სადგურს. ძველ ქართულ წყაროებში IX ს-დან იხსენიება. XVI ს-ის ბოლოს დაიპყრეს თურქებმა. ასპინძა ცნობილია [[1625]] და [[1770]] წლების ბრძოლებით. ადრიანოპოლის საზავო ხელშეკრულების თანახმად, [[1829]] წელს, იგი რუსეთის იმპერიის შემადგენლობაში შევიდა.

[[კატეგორია:საქართველოს დაბები]]
[[tr:Aspindza]]
