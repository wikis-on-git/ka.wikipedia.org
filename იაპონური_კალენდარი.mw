[[1873]] წლის [[1 იანვარი|1 იანვრიდან]] იაპონელები იყენებენ [[გრიგორიანული კალენდარი|გრიგორიანულ კალენდარს]], თვეების ადგილობრივი სახელებით და ფიქსირებული დღესასწაულებით. 1873 წლამდე [[ლუნისოლარული კალენდარი]] გამოიყენებოდა, რომელიც [[ჩინური კალენდარი|ჩინურ კალენდარს]] ეფუძნებოდა.

==წლები==

გრეგორიანული კალენდრის ათვისების შემდგომ იაპონელები სამ სხვადასხვა კალენდარს იყენებენ (ან იყენებდნენ): 


*დასავლური, საერთო ერა (西暦, სეირეკი)
*იაპონური ერა (年号, ნენგო), რომელიც ეყრდნობა თანამედროვე [[იაპონიის იმპერატორი|იმპერატორის]] მმართველობის ხანას, რომელშიც 2005 წელი შეესაბამება ჰაისეი 17-ს.
*იმპერიული წელი (皇紀, კოკი), რომელიც ეყრდნობა იაპონიის მითიურ დაფუძნებას იმპერატორ [[ჯიმმუ|ჯიმმუ-ს]] მიერ ჩ.წ.ა. 660 წელს.


სამიდან, პირველი ორი ამჟამადაც გამოყენებაშია; იმპერიული კალენდარი გამოყენებაში იყო [[მეორე მსოფლიო ომი|მეორე მსოფლიო ომის]] დასრულებამდე.


==თვეები==

თანამედროვე იაპონური თვეები სახელები პირდაპირ ითარგმნება როგორც "პირველი თვე", "მეორე თვე", და ა.შ. შესაბამისი რიცხვი კომბინირებულია ბოლოსართთან ''-გაცუ'' (თვე):


*იანვარი - 一月 (იჩიგაცუ)
*თებერვალი - 二月 (ნიგაცუ)
*მარტი - 三月 (სანგაცუ)
*აპრილი - 四月 (შიგაცუ)
*მაისი - 五月 (გოგაცუ)
*ივნისი - 六月 (როკუგაცუ)
*ივლისი - 七月 (შიჩიგაცუ)
*აგვისტო - 八月 (ჰაჩიგაცუ)
*სექტემბერი - 九月 (კუგაცუ)
*ოქტომბერი - 十月 (ჯუგაცუ)
*ნოემბერი - 十一月 (ჯუიჩიგაცუ)
*დეკემბერი - 十二月 (ჯუნიგაცუ)


ამასთან, ყოველ თვეს აქვს ტრადიციული სახელი, რომელიც დღემდე ხმარებაშია, მაგალითად, პოეზიაში; თორმეტიდან, ''შივასუ'' დღესაც ყველაზე გავცელებულია. წერილის ან მისასალმებელი სიტყვის პირველი პარაგრაფი როგორც წესი შეიცავს ერთ-ერთ ამ სახელთაგან, რათა მინიშნებულ იქნას ბუნების დრო. ზოგიერთ სახელს, როგორიცაა ''იაიოი'' და ''საცუკი'', ორმაგი მნიშვნელობა აქვს და გამოიყენება ადამიანთა სახელებში (ქალთათვის). ამ თვეების სახელები შიგადაშიგ გამოჩნდება ხოლმე ''ჯიდაიგეკი''-ზე, რაც [[ედოს პერიოდი|ედოს პერიოდის]] ან უფრო ადრეულ სატელევიზიო წარმოდგენებს და ფილმებს ასახავს.


'''თვის დასახელება (გამოთქმა, პირდაპირი მნიშვნელობა):'''

*იანვარი - 睦月 (მუცუკი, მოფერების თვე)
*თებერვალი - 如月 ან 衣更着 (კისარაგი ან კინუსარაგი, სამოსის გამოცვლა)
*მარტი - 弥生 (იაიოი, ახალი სიცოცხლე; გაზაფხულის დასაწყისი)
*აპრილი - 卯月 (უზუკი, კურდღლის თვე)
*მაისი - 皐月 ან 早月 ან 五月 (საცუკი, მოკლე თვე)
*ივნისი - 水無月 (მინაცუკი ან მინაზუკი, წყლის თვე)
*ივლისი - 文月 (ფუმიზუკი, წიგნის თვე)
*აგვისტო - 葉月 (ჰაზუკი, ფოთლის თვე)
*სექტემბერი - 長月 (ნაგაცუკი, გრძელი თვე)
*ოქტომბერი - 神無月 (კან'ნაზუკი ან კამინაზუკი, უღმერთო თვე), 神有月 ან 神在月; (კამიარიზუკი, ღმერთის თვე – მხოლოდ [[იზუმოს პროვინცია|იზუმოს პროვინციაში]], სადაც გადმოცემით ყველა ღმერთი თავს იყრის ოქტომბერში ყოველწლიური თავშეყრისთვის იზუმოს ტაძარში.)
*ნოემბერი - 霜月 (შიმოცუკი, ყინვის თვე)
*დეკემბერი - 師走 (შივასუ, მღვდელთა თვე; ასე დაერქვა, რადგან მღვდლები განსაკუთრებით დატვირთული არიან წლის ბოლო ლოცვებით.)

[[კატეგორია:კალენდარი]]
[[კატეგორია:იაპონია]]
[[en:Japanese calendar]]
[[fr:Fêtes et jours fériés japonais]]
[[id:Kalender Jepang]]
[[it:Calendario giapponese]]
[[ja:日本のこよみ]]
[[ms:Kalendar Jepun]]
[[pl:Kalendarz japoński]]
[[sl:Japonski koledar]]
[[zh-cn:日本历]]
