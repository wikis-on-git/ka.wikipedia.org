'''მიქაელ მწერალი''', XI საუკუნის [[ქართველები|ქართველი]] კალიგრაფი. [[1054]] წელს გადაუწერია [[ოთხთავი]] ([[ხელნაწერთა ინსტიტუტ]]ი, S-962), რომელიც XI საუკუნის ერთ-ერთი საუკეთესო წიგნია. ხელნაწერი ძალიან იყო დაზიანებული, ამჟამად აღდგენილია. [[ეტრატი|ეტრატზე]] ყავისფერი მელნით, [[ასომთავრული|ასომთავრულით]] ორ სვეტად ნაწერი ტექსტი ოსტატის დახვეწილ ხელოვნებაზე მიუთითებს. ნაწერი ლამაზია, ასოები პროპორციული და მკაფიო, სვეტებს შორის ოქროსფერი წერტილებია, ზოგი საზედაო ასო მორთულია. ტექსტს ამკობს მაღალი გემოვნებით შესრულებული თავსამკაულები. 

მიქაელ მწერალი გამოირჩევა კოლორიტის ფაქიზი გრძნობით. წყვილი  სვეტებით გაფორმებული [[კამარა|კამარები]], რომლითაც პირველი 6 გვერდი უჭირავს, მხატვრულად დასრულებული [[კომპოზიცია|კომპოზიციებია]].


[[კატეგორია:ქართველები]]
[[კატეგორია:ქართველი კალიგრაფები]]
