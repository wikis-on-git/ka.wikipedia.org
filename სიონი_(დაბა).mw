'''სიონი''' - [[დაბა]] [[თიანეთის რაიონი|თიანეთის რაიონში]]. მდებარეობს მდინარე [[იორი|ივრის]] ხეობაში, სიონის წყალსაცავის ნაპირზე (ზღვის დონიდან 1000 მ, [[თიანეთი|თიანეთიდან]] 32 კმ). სიონი ადგილობრივი მნიშვნელობის კლიმატურ-ბალნეოლოგიური კურორტია. დაბის სტატუსი მიენიჭა [[1960]] წელს. მოსახლეობა 0.4 ათასი (2002). სიონის წყალსაცავის შექმნამდე (1951-63) სიონში იდგა V ს-ის II ნახევრის ბაზილიკა, ხოლო მის შემოგარენში იყო შუა საუკუნეების რამდენიმე ძეგლი. მათი დიდი ნაწილი წყალმა დაფარა, ხოლო ბაზილიკა დაშალეს და გადმოიტანეს თბილისში ხალხური ყოფისა და ხუროთმოძღვრების მუზეუმში.


[[კატეგორია:საქართველოს დაბები]]
