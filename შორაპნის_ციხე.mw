'''შორაპნის ციხე''', ანტიკური და შუა  საუკუნეების ციხესიმაგრე დასავლეთ საქართველოში, [[ყვირილა|ყვირილისა]] და [[ძირულა|ძირულის]] შესართავში (ახლანდელი [[შორაპანი|დაბა შორაპნის]] ტერიტორია, [[ზესტაფონის რაიონი]]). წყაროებში პირველად მოხსენებულია [[სტრაბონი|სტრაბონთან]] (ძვ. წ. I -  ახ.წ. I სს.). [[ლეონტი მროველი|ლეონტი მროველის]] (XI ს.) ცნობით, ციხესიმაგრე ძვ.წ. III საუკუნის დასაწყისში ააგო ქართლის მეფე [[ფარნავაზ I|ფარნავაზ I-მა]]. სტრაბონისეული ცნობით, ციხესიმაგრე იმდენად დიდი იყო, რომ მასში თავისუფლად ეტეოდა ქალაქის მოსახლეობა. VI საუკუნეში, [[ეგრისის დიდი ომი 542-562|ირან-ბიზანტიის ომის დროს]], შორაპნის ციხე ხელიდან ხელში გადადიოდა. გვიანდელ ეპოქაშიც ეს ციხე მნიშვნელოვანი სტრატეგიული პუნქტი იყო. [[1730]] ოსმალებმა დაიკავეს. [[1770]] [[მეფე]] [[სოლომონ I|სოლომონ I-მა]] გაათავისუფლა. შემორჩენილია შორაპნის ციხის ნანგრევები (ფართობი 0,5 ჰა-ზე მეტი). კედლების წყობაში შეიმჩნევა რამდენიმე სამშენებლო ფენა - ანტიკურიდან გვიანდელი ფეოდალურ ხანამდე. 


[[კატეგორია:საქართველოს ხუროთმოძღვრების ძეგლები]]
