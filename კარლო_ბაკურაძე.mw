'''ბაკურაძე, კარლო''' ნიკოლოზის ძე (* [[14 იანვარი]], [[1927]],[[ თბილისი]]),[[ ქართველები |ქართველი]] მხატვარ-რესტავრატორი. საქართველოს დამსახურებული მხატვარი ([[1974]]). დაამთავრა თბილისის სამხატვრო აკადემია ([[1952]]) ქანდაკების სპეციალობით. [[1954]]-იდან მუშაობს მხატვარ-რესტავროტარად, ამავე წლიდან მონაწილეობს გამოფენებში. მოღვაწეობს როგორც ფერმწერი (უმთავრესად მოზაიკის დარგში) და მოქანდაკე. ბაკურაძემ გაამაგრა და აღადგინა [[გელათის მონასტერი | გელათის]] ([[1957]]), [[მარტვილი(ეკლესია)  | მარტვილის]] ([[1958]]-[[1959]]), [[მანგლისი(ტაძარი) | მანგლისის]] ([[1960]]), [[ვარძია(სამონასტრო ანსამბლი)| ვარძიის]] ([[1960]]-[[1961]]), [[ატენის სიონი | ატენის სიონის]] ([[1960]]-[[1961]], შ. აბრამიშვილთან ერთად), [[სამთავრო(ტაძარი) | სამთავროს ]] ([[1961]]), [[სამთავისი (ტაძარი)| სამთავისის]] ([[1961]]), [[ბიჭვინთის ტაძარი | ბიჭვინთის]] ([[1963]]), [[ყინწვისი (სამონასტრო ანსამბლი)| ყინწვისის]] ([[1963]]-[[1965]]), [[ალავერდი(სამონასტრო კომპლექსი)| ალავერდის]] ([[1965]]-[[1969]]), [[ტიმოთესუბანი (სამონასტრო კომპლექსი)| ტიმოთესუბნის]] ([[1969]]-[[1970]]), ალვანის ნათლისმცემლის ([[1975]]), ძველი შუამთის ([[1975]]), ზემო კრიხია (1977), [[ბეთანია | ბეთანიის]] (1979-1980), ნიკორწმინდის ([[1991]], მიწისძვრის შემდეგ), რუისპირის წმ. შიოს ([[1992]]-[[1993]]) და სხვა ეკლესიების კედლის მხატვრობა. ბაკურაძემ 4 წელი (1986-1990) იმუშავა გელათის მოზაიკის - ამ უნიკალური ძეგლის - აღდგენა-გამაგრბაზე. ბაკურაძემ შექმნა [[რუსთაველი, შოთა | შოთა რუსთაველის]] (მწერალთა კავშირი, 1959), [[დავით აღმაშენებელი |  დავით აღმაშენებლის]] (თბილისის სასულიერო აკადემია, 1986), [[ჩუბინაშვილი, გიორგი | გ. ჩუბინაშვილის]] (საქართველოს მეცნიერებათა აკადემიის ქართული ხელოვნების ისტორიის ინსტიტუტი, 1987) პორტრეტები (მოზაიკა), გ. ჩუბინაშვილის ბიუსტი (თსუ-ის ეზო) და სხვა. შესრულებული აქვს ფრესკის პირები. საერთაშორისო საატესტაციო კომისიამ [[1979]] ბაკურაძეს მიანიჭა უმაღლესი კატეგორიის მხატვარ-რესტავრატორის საპატიო წოდება. 


[[კატეგორია:ქართველები]]
[[კატეგორია:დაბადებული  1927]]
