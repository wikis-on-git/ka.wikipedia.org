'''ლენტეხის რაიონი''' - ადმინისტრაციულ-ტერიტორიული [[რაიონი]] [[რაჭა-ლეჩხუმის და ქვემო სვანეთის მხარე|რაჭა-ლეჩხუმის და ქვემო სვანეთის მხარეში]]. რაიონის ტერიტორია [[1917]]-მდე შედიოდა ქუთაისის გუბერნიის ლეჩხუმის მაზრაში, [[1921]]-დან - ლეჩხუმის მაზრაში, [[1930]]-დან დამოუკიდებელი რაიონია. [[1953]] წლამდე ქვემო სვანეთის რაიონი ეწოდებოდა.


==ბუნება==
რაიონის ტერიტორია მთიანია, ჭარბობს საშუალო და მაღალმთიანი რელიეფი. რაიონის ფარგლებშია [[კავკასიონი|კავკასიონის]] მთავარი წყალგამყოფის მონაკვეთი, შემოფარგლულია [[სვანეთის ქედი|სვანეთის]], [[ლეჩხუმის ქედი|ლეჩხუმისა]] და [[ეგრისის ქედი|ეგრისის]] ქედებით. ტერიტორია - 1344 კვ.კმ., მათ შორის სასოფლო-სამეურნეო სავარგულებს უკავია 440 კვ.კმ. რაიონის ტერიტორიაზე მიედინება მდინარე [[ცხენისწყალი]] და მისი შენკადები: ხელედულა, ლასკადურა, ზესხო, ლეუშერი, ხოფური და სხვა. მთავარი წიაღისეული სიმდიდრეა [[დარიშხანი]] (ცანის საბადო), [[მარმარილო]] და კვარციტები, მინერალური წყალი.


==მოსახლეობა==
მოსახლეობის რიცხოვნობა - 9 ათასი კაცი; სიმჭიდროვე - 7 კაცი კვ.კმ-ზე. რაიონში 59 დასახლებული პუნქტია: 1 [[დაბა]] და 58 [[სოფელი]]. 


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

* ''დაბის საკრებულო'' - 1: [[ლენტეხი]];
* ''თემის საკრებულო'' - 7: ჟახუნდრის, რცხმელურის, ჩიხარეშის, ჩოლურის, ცანის, ხელედის, ხოფურის.


==ეკონომიკა==
წამყვანი დარგია [[მეცხოველეობა]]. სასოფლო-სამეურნეო კულტურებიდან მოჰყავთ [[სიმინდი]], [[კარტოფილი]] და პარკოსანი მცენარეები. მისდევენ ასევე [[მებაღეობა|მებაღეობასაც]]. რაიონში არის სხვადასხვა პროფილის მცირე საწარმოები. ადგილობრივი მნიშვნელობის კურორტია მუაში. რაიონში არის [[ტურბაზა]], ალპიური ბანაკი “აილამა”. 

==კულტურა==
რაიონში 28 სახელმწიფო ზოგადსაგანმანათლებლო [[სკოლა|სკოლაა]], 23 [[ბიბლიოთეკა]], 1 [[თეატრი]] და 1 [[მუზეუმი]]. 


==ღირშესანიშნაობანი==
*''ისტორიული ძეგლები'': ჟახუნდრის წმ. გიორგის ეკლესია, დადიანის ციხე-დარბაზის კომპლექსი ლენტეხში, ლექსურის კოშკები, ტვიბის მთავარანგელოზის ეკლესია.

{{რაჭა-ლეჩხუმი-ქვემო სვანეთი}}
[[კატეგორია:რაჭა-ლეჩხუმის და ქვემო სვანეთის მხარე]]
