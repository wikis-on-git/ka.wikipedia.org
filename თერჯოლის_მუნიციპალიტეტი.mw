[[image:ge-im-terjola.PNG|thumb|თერჯოლის რაიონი]]
'''თერჯოლის რაიონი''' - ადმინისტრაციულ-ტერიტორიული [[რაიონი]] [[იმერეთის მხარე|იმერეთის მხარეში]]. რაიონის ტერიტორია [[1917]]-მდე შედიოდა ქუთაისის გუბერნიის შორაპნის მაზრაში, [[1821]]-დან შორაპნის მაზრაში, [[1930]]-დან ქუთაისის ოლქში. ამავე წელს გამოიყო ცალკე როგორც ჩხარის რაიონი. [[1950]] წლიდან ეწოდება თერჯოლის რაიონი.


==ბუნება==
რაიონის ტერიტორია ძირითადად მდებარეობს [[იმერეთის დაბლობი|იმერეთის დაბლობზე]]. ტერიტორია - 357 კვ.კმ., მათ შორის სასოფლო-სამეურნეო სავარგულებს უკავია 250 კვ.კმ. რაიონის ტერიტორიაზე მიედინება მდინარეები [[ყვირილა]], ჩოლაბური, ძევრულა, წყალწითელა და სხვები. მთავარი წიაღისეული სიმდიდრეა საკრამიტე და სააგურე თიხა, სამშენებლო ქვა (ეკლარი), ქალცედონი, კირქვა და მარმარილო.


==მოსახლეობა==
მოსახლეობის რიცხოვნობა - 45 ათასი კაცი; სიმჭიდროვე - 127 კაცი კვ.კმ-ზე. რაიონში 46 დასახლებული პუნქტია: 1 [[ქალაქი]], 45 [[სოფელი]]. 


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

* ''ქალაქის საკრებულო'' - 1: [[თერჯოლა]];
* ''თემის საკრებულო'' - 13: ალისუბნის, ახალი თერჯოლის, ბარდუბნის, გოდოგანის, ეწრის, თუზის, კვახჭირის, ნახშირღელის, რუფოთის, ზედა საზანოს, სიქთარვას, ჩხარის, ძევრის;
* ''სოფლის საკრებულო'' - 5: გოგნი, ზედა სიმონეთი, ქვედა სიმონეთი, ღვანკითი, ჭოგნარი.


==ეკონომიკა==
წამყვანი დარგია [[სოფლის მეურნეობა]], მათ შორის [[მევენახეობა]], [[მებოსტნეობა]], [[მეხილეობა]], მარცვლეული კულტურების ([[სიმინდი]]) მოყვანა და [[მეცხოველეობა]]. მრეწველობა ემყარება ადგილობრივ ენერგეტიკულ, მინერალურ და სასოფლო-სამეურნეო ნედლეულს. რაიონში არის ჩაის, ღვინის ქარხნები და რამდენიმე წვრილი საწარმო. რაიონის ტერიტორიაზე გადის სამხრეთ კავკასიის რკინიგზის მაგისტრალი და თბილისი-ქუთაისის საავტომობილო გზატკეცილი.


==კულტურა==
რაიონში 34 სახელმწიფო ზოგადსაგანმანათლებლო [[სკოლა|სკოლაა]], 30 [[ბიბლიოთეკა]], 3 [[თეატრი]] და 3 [[მუზეუმი]] (მათ შორის - დავით კლდიაშვილის სახლ-მუზეუმი). 


==ღირშესანიშნაობანი==
*''ისტორიული ძეგლები'': სკანდეს ციხე-სიმაგრის ნანგრევები, გოგნის ციხე, ჩხარის საკულტო ნაგებობათა კომპლექსი.

{{იმერეთი}}
[[კატეგორია:საქართველოს რაიონები]]
[[კატეგორია:იმერეთის მხარე]]
