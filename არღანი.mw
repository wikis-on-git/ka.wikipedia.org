'''არღანი''', მექანიკური საკრავი, გადასატანი უკლავიშო [[ორგანი (საკრავი)|ორგანის]] ნაირსახეობა. შეიქმნა ევროპაში XVIII საუკუნეში, საქართველოში გავრცელდა XIX საუკუნის დასაწყისიდან, უმთავრესად ქალაქებში. არღანი მოზრდილი ყუთია, შიგ ხმოვანი მილები, საბერველი და მუთაქისებრი ლილვაკებია ჩაწყობილი და თითო ლილვაკზე თითო მუსიკალური პიესაა მოთავსებული. ლილვაკების ასამოძრავებლად საკრავს გვერდზე სატრიალებელი სახელური აქვს. აქვეა ლილვაკების გადამრთველი მექანიზმიც. ტრიალისას ლილვაკის ამობურცული ნაწილები სათანადო მილაკებში ჰაერს უშვებენ, რის მეოხებითაც ბგერები წარმოიშობა. რუსეთსა და ევროპის ზოგ ქვეყანაში არღანს "შარმანკას" ან "კატარინკას" უწოდებენ. 

სახელწოდება წარმოდგება ფრანგული ხალხური სიმღერისაგან "Charmant Catherine" ("მშვენიერი კატარინა"), რომელიც პირველად ამ საკრავში აჟრერდა.




[[კატეგორია:ორგანი (მუსიკა)]]
[[კატეგორია:მექანიკური მუსიკალური ინსტრუმენტები]]


[[de:Drehorgel]]
[[en:Barrel organ]]
[[fr:Orgue de Barbarie]]
[[it:Organo a rullo]]
[[nl:Draaiorgel]]
[[pl:Katarynka]]
