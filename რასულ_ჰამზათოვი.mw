[[image:Rasul10s.jpg|thumb|right|ჰამზათოვი, რასულ]]
'''ჰამზათოვი, რასულ''' ჰამზათის ძე (* [[8 სექტემბერი]], [[1923]], სოფელი წადა, ხუნძარის რაინი, დაღესტანი ―    †      [[3 ნოემბერი]], [[2003]], [[მოსკოვი]]), დაღესტნელი პოეტი. დაღესტნის სახალხო პოეტი ([[1959]]), [[სოციალისტური შრომის გმირი]] ([[1974]]). სკკპ წევრი [[1944]]-იდან. [[წადასა, ჰამზათ | ჰამზათ წადასას]] შვილი. [[1945]]-[[1950]] სწავლობდა მოკოვის მ. გორკის სახელობის ლიტერატურის ინსტიტუტში. ლექსების წერა 11 წლისამ დაიწყო. ლექსების პირველი კრებული "მგზნებარე სიყვარული და მწვავე სიძულვილი" [[1943]] გამოაქვეყნა. ჰამზათოვის პოეზია გამსჭვალულია სამოქალაქო ეროვნული და ლირიკული მოტივებით, პატრიოტული და ინტერნაციონალური სულისკვეთებით, ასახავს სოციალისტური დაღესტნის ცხოვრებას (კრებულები "ჩვენი მთები", [[1947]]; "მთიელის სამშობლო", [[1950]] და სხვ.). აღსანიშნავია მამისადმი მიძღვნილი ლექსების ციკლი ("ლექსები ჰამზათ წადასაზე", პოემა "საუბარი მამასთან", [[1953]] და სხვ.). ჰამზათოვის შემოქმედებაში დიდი ადგილი უჭირავს ქალის თემას (ლექსები "დედას", "მთიელი ქალი" და სხვ.). აღსანიშნავია აგრეთვე მისი პოეტური კრებულები "მულატი ქალი" ([[1966]]), "წელთა კრიალოსანი" ([[1978]]) და სხვ.

ლექსებისა და პოემების კრებულისათვის "ჩემი დაბადების წელი" ([[1950]]) მიენიჭა სსრკ სახელმწიფო პრემია ([[1952]]), კრებულისათვის "შორეული ვარსკვლავები" ([[1962]]) - ლენინური პრემია ([[1963]]). ქართველი ხალხის პატივისცემითა და სიყვარულით არის გამთბარი საქართველოს თემაზე შექმნილი ლექსები: "ლეკი", "ნანა ღვინეფაძე", "ალაზანზე" და სხვა. მისი პროზაული თხზულება "ჩემი დაღესტანი" (წგნ. 1, [[1968]], ქართული თარგმანი [[1982]]) დაღესტნელი ხალხის ცხოვრების ლირიკული-ფილოსოფიური ენციკლოპედიაა. წერს ბავშვებისთვისაც ("ჩემი ბაბუა", [[1967]]). აქვეყნებს ლიტერატურულ-კრიტიკულ სტატიებს.

[[ხუნძური ენაზე | ხუნძურ ენაზე]] თარგმნა რუსი პოეტების ნაწარმოებები. მისი ლექსები თარგმნილია სსრკ და მსოფლიო ხალხთა მრავალ ენზე. ჰამზათოვი დაღესტნის მწერალთა ორგანიზაციის ხელმძღვანელი იყო.

სსრკ VI-XI მოწვევების უმაღლესი საბჭოს დეპუტატი. [[1962]]-[[1966]] და [[1971]]-იდან სსრკ უმაღლესი საბჭოს პრეზიდიუმის წევრი. აზიისა და აფრიკის ქვეყნების სოლიდარობის საბჭოთა კომიტეტის წევრი. დაჯილდოებულია 3 ლენინის ორდენით, 3 სხვა ორდენითა და მედლებით.

[[en:Rasul Gamzatov]]
[[ru:Гамзатов, Расул Гамзатович]]
[[sl:Rasul Gamzatovič Gamzatov]]
