'''ბაგრატიონი, რომან''' (რევაზ) ივანეს ძე (* [[ოქტომბერი]], [[1778]], [[ყიზლარი]]  ―     †     [[1834]]), [[რუსეთი | რუსეთის]] არმიის გენერალ-მაიორი. მხედარმთავარ  [[ბაგრატიონი, პეტრე ივანეს ძე | პეტრე ბაგრატიონის]] უმცროსი ძმა. საქართველოს ამბებით დაინტერესებული [[1806]] წელს პ. ბაგრატიონის დავალებით სამშობლოში ჩამოვიდა აქაური ვითარების შესასწავლად და თავადაზნაურობის პოზიციის გასარკვევად. რუსეთთან [[საქართველო | საქართველოს]] შეერთებით უკმაყოფილო თავადებმა თავიანთი სურვილები თხოვნის სახით ჩამოაყალიბეს და  პ. ბაგრატიონისათვის გადასაცემად ბაგრატიონს ჩააბარეს. ამან შეაშფოთა საქართველოს რუსეთის მმართველობა. მთავარმართებლის მოთხოვნით ბაგრატიონი სასწრაფოდ რუსეთს გაიწვიეს. მონაწილეობდა რუსეთის [[1812]] [[სამამულო ომი 1812 | სამამულო ომში]]. XIX საუკუნის 20-იან წლებში ბაგრატიონი კავკასიის არმიაში მსახურობდა და [[ირანი | ირან]]-[[თურქეთი |თურქეთის]] წინააღმდეგ ბრძოლებში მონაწილეობდა. იგი თბილისში დასახლდა. მისი სახლი გადაიქცა სალონად, სადაც იკრიბებოდა თბილისის მოწინავე საზოგადოება. [[1832]] ბაგრატიონის სახლში დაიდგა  [[გრიბოედოვი, ალექსანდრე | ა. გრიბოედოვის]] კომედია "ვაი ჭკუისაგან".

[[კატეგორია:ქართველები]]
[[კატეგორია:დაბადებული  1778]]
[[კატეგორია:გარდაცვლილი  1834]]
