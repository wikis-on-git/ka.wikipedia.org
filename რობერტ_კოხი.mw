[[სურათი:RobertKoch.jpg|thumb|right|რობერტ კოხი]]
'''კოხი, რობერტ''' ( *  [[11 დეკემბერი]]. [[1843]], [[კლაუსთალი]]  ―  †  [[27 მაისი]]. [[1910]], [[ბადენ-ბადენი]]), [[გერმანელები|გერმანელი]] მიკრობიოლოგი, თანამედროვე მიკრობიოლოგიისა და ეპიდემიოლოგიის ერთ-ერთი ფუძემდებელი.

[[1866]] დაამთავრა [[გეტინგენი|გეტინგენის]] [[უნივერსიტეტი]]. 1871-80 სანიტარულ ექიმად მუშაობდა ვოლშტაინში (ახლანდელი [[ვოლშტინი]]), სადაც შექმნა საოჯახო ლაბორატორია და ჩაატარა თავისი პირველი მიკრობიოლოგიური გამოკვლევები. 1885-91 იყო [[ბერლინი|ბერლინის]] უნივერსიტეტის [[პროფესორი]] და ჰიგიენის ინსტიტუტის დირექტორი, 1891-1904 - ინფექციური დაავადებების ინსტიტუტის დირექტორი ბერლინში (მოგვიანებით ამ ინსტიტუტს მისი სახელი ეწოდა).

კოხის ძირითადი შრომები ეხება ინფექციური დაავადებების გამომწვევთა გამოვლენასა და მათთან ბრძოლის მეთოდების შემუშავებას. კოხმა პირველმა მიიღო ადრე აღმოჩენილი [[ჯილეხი|ჯილეხის]] ბაცილის წმინდა კულტურა და ახსნა ჯილეხის გავრცელების გზები. აღმოაჩინა [[ტუბერკულოზი|ტუბერკულოზის]] გამომწვევი ([[1882]]), მიიღო ბაქტერიული პრეპარატი ტუბერკულინი და გამოიყენა იგი ტებერკულოზის სამკურნალოდ, აღწერა [[კოხის რეაქცია]], დაამუშავა ბაქტერიოლოგიური კვლევის ზოგადი მეთოდები და სხვ. [[1905]] კოხს [[ნობელის პრემია]] მიენიჭა.

[[af:Robert Koch]]
[[de:Robert Koch]]
[[en:Robert Koch]]
[[eo:Robert KOCH]]
[[es:Robert Koch]]
[[he:רוברט קוך]]
[[it:Robert Koch]]
[[ja:ロベルト・コッホ]]
[[pl:Heinrich Hermann Robert Koch]]
[[pt:Robert Koch]]
[[sv:Robert Koch]]
