[[სურათი:RobertKoch.jpg|thumb|right|რობერტ კოხი]]
'''კოხი, რობერტ''' ( *  [[11 დეკემბერი]], [[1843]], [[კლაუსთალი]]  ―  †  [[27 მაისი]], [[1910]], [[ბადენ-ბადენი]]), [[გერმანელები|გერმანელი]] მიკრობიოლოგი, თანამედროვე მიკრობიოლოგიისა და ეპიდემიოლოგიის ერთ-ერთი ფუძემდებელი.

[[1866]] დაამთავრა [[გეტინგენი|გეტინგენის]] [[უნივერსიტეტი]]. [[1871]]-[[1880]] სანიტარულ ექიმად მუშაობდა ვოლშტაინში (ახლანდელი [[ვოლშტინი]]), სადაც შექმნა საოჯახო ლაბორატორია და ჩაატარა თავისი პირველი მიკრობიოლოგიური გამოკვლევები. [[1885]]-[[1891]] იყო [[ბერლინი|ბერლინის]] უნივერსიტეტის [[პროფესორი]] და ჰიგიენის ინსტიტუტის დირექტორი, [[1891]]-[[1904]] - ინფექციური დაავადებების ინსტიტუტის დირექტორი ბერლინში (მოგვიანებით ამ ინსტიტუტს მისი სახელი ეწოდა).

კოხის ძირითადი შრომები ეხება ინფექციური დაავადებების გამომწვევთა გამოვლენასა და მათთან ბრძოლის მეთოდების შემუშავებას. კოხმა პირველმა მიიღო ადრე აღმოჩენილი [[ჯილეხი|ჯილეხის]] ბაცილის წმინდა კულტურა და ახსნა ჯილეხის გავრცელების გზები. აღმოაჩინა [[ტუბერკულოზი|ტუბერკულოზის]] გამომწვევი ([[1882]]), მიიღო ბაქტერიული პრეპარატი ტუბერკულინი და გამოიყენა იგი ტებერკულოზის სამკურნალოდ, აღწერა [[კოხის რეაქცია]], დაამუშავა ბაქტერიოლოგიური კვლევის ზოგადი მეთოდები და სხვ. [[1905]] კოხს [[ნობელის პრემია]] მიენიჭა.


[[კატეგორია:გერმანელები]]
[[კატეგორია:ნობელის პრემია მედიცინის დარგში]]
[[კატეგორია:დაბადებული  1843]]
[[კატეგორია:გარდაცვლილი  1910]]

[[af:Robert Koch]]
[[ar:روبرت كوخ]]
[[bg:Робърт Кох]]
[[cs:Robert Koch]]
[[da:Robert Koch]]
[[de:Robert Koch]]
[[en:Robert Koch]]
[[eo:Robert Koch]]
[[es:Robert Koch]]
[[eu:Robert Koch]]
[[fi:Robert Koch]]
[[fr:Robert Koch]]
[[he:רוברט קוך]]
[[hr:Robert Koch]]
[[id:Robert Koch]]
[[it:Robert Koch]]
[[ja:ロベルト・コッホ]]
[[ko:로베르트 코흐]]
[[nl:Robert Koch]]
[[no:Robert Koch]]
[[pl:Robert Koch]]
[[pt:Robert Koch]]
[[ro:Robert Koch]]
[[ru:Кох, Роберт]]
[[sk:Robert Koch]]
[[sl:Robert Koch]]
[[sr:Роберт Кох]]
[[sv:Robert Koch]]
[[tr:Robert Koch]]
[[vi:Robert Koch]]
