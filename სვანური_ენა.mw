'''სვანური ენა''' (სვან. ლუშნუ ნინ) [[ქართველური ენები|ქართველური ენების]] ჯგუფს მიეკუთვნება და [[საქართველო|საქართველოს]] ჩრდილო-დასავლეთში, ძირითადად [[სვანეთი|სვანეთში]] მცხოვრები ხალხის მშობლიური ენაა. სვანურად დაახ. 30.000 ადამიანი საუბრობს [[მესტიის რაიონი|მესტიისა]] და [[ლენტეხის რაიონი|ლენტეხის]] რაიონებში, [[ენგური (მდინარე)|ენგურის]], [[ცხენისწყალი (მდინარე)|ცხენისწყლისა]] და [[კოდორი (მდინარე)|კოდორის]] ხეობის გასწვრივ მდებარე დასახლებებში. სვანურად მოსაუბრე ადამიანთა ნაწილი [[აფხაზეთი|აფხაზეთის]] რეგიონში ცხოვრობს, რაც დაახ. 2500 ადამიანი უნდა იყოს, თუმცა იქ არსებული სოციალურ-პოლიტიკური ვითარება მათი რიცხვის ზუსტად დადგენას თითქმის შეუძლებელს ხდის.

სვანური ენა ოჯახურ და არაოფიციალურ სოციალურ ურთიერთობაში გამოიყენება. მას წერილობითი სტანდარტი ან ოფიციალური სტატუსი არ გააჩნია. სვანურად მოსაუბრეთა უმრავლესობა ასევე ფლობს [[ქართული ენა|ქართულსაც]], ქვეყნის ოფიციალურ ენას. სვანურის ფორმალური სწავლება არ არსებობს და ამ ენაზე მოსაუბრეთა რაოდენობა დღითიდღე კლებულობს გაუარესებული ეკონომიკური ვითარებით სვანი მოსახლეობის ქვეყნის სხვა რეგიონებში გაფანტვის გამო. სვანური ენა ამჟამად გაქრობის საშიშროების ქვეშ დგას, ვინადან ახალი თაობის უმეტესობა მას თავისუფლად უკვე ვეღარ ფლობს.


==ისტორია==
სვანური ყველაზე გამორჩეული (განსხვავებული) წევრია ქართველურ ენათა შორის, და დანარჩენი სამი ენის (ქართული, [[ლაზური ენა|ლაზური]] და [[მეგრული ენა|მეგრული]]) ცოდნით მისი გაგება შეუძლებელია. მიიჩნევენ, რომ სვანური ქართველურ ენებს გაემიჯნა ძვ.წ. II ათასწლეულიდან, დაახ. ათასი წლით ადრე, ვინემ მას დანარჩენი ორი ენაც გამოეყოფოდა. ეს ფაქტი შესაძლოა განპირობებული იყოს სვანი მოსახლეობის შედარებით მიუვალ გეოგრაფიულ პირობებში განსახლებით, რაც სხვა ქართველურ ტომებთან აქტიურ ურთიერთობას გარკვეულწილად ზღუდავდა.

==დიალექტები==
სვანური ენა შემდეგ დიალექტებად და სუბ-დიალექტებად იყოფა:
*ზემო ბალი (დაახ. 15.000 მოსაუბრე): უშგული, კალა, იპარი, მულახი, მესტია, ლენწერი, ლათა.
*ქვემო ბალი (დაახ. 12.000 მოსაუბრე): ბეჩო, ცხუმარი, ეწერი, ფარი, ჭუბეხი, ლახამი.
*ლაშხი.
*ლენტეხი: ხელედი, ხოფური, რწყმელური, ჭოლური.

==რესურსები ინტერნეტში==
*[http://www.ethnologue.com/show_language.asp?code=sva სვანური ენის ეთნოლოგიური მოკვლევა]
*[http://titus.fkidg1.uni-frankfurt.de/armazi/armaziII/svan/svan.htm სვანური მონაცემთა ბაზაში TITUS]
*[http://titus.fkidg1.uni-frankfurt.de/ecling/ecling02.htm ECLING - სვანური] (აუდიო/ვიდეო ნიმუშებით).
* [http://www.meshveliani.com/index_en.html სვანეთი, სვანური ენა, სვანური სიმღერები] 


{{ქართველური ენები}}
[[კატეგორია:კავკასიური ენები]]

[[br:Svaneg]]
[[en:Svan language]]
[[ja:スヴァン語]]
[[ru:Сванский язык]]
[[sv:Svanuri]]
