'''ჩაჩიკაშვილები''',  ქართველ კალიგრაფ-მწერალთა ოჯახი. მოღვაწეობდნენ XVIII-XIX საუკუნეებში.

'''ნიკოლოზ მღვდელი''' (* უხნობია ―   †  1810), მისი ვაჟები '''კორნილიე ანუ კორნილიოსი''' და '''თომა'''. 

ნიკოლოზი თავის დროზე ცნობილი "მწერალთაგანი" იყო. გადაწერილი აქვს უმეტესად სასულიერო შინაარსის წიგნები: კურთხევანი 1758 წლისა ([[ხელნაწერთა ინსტიტუტი]], A-1465), თვეთა მეტყველება 1802 წლისა (A-1321), კურთხევანი 1760 წლისა (A-465), აგრეთვე  საერო შინაარსის წიგნები: მსოფლიო ისტორია 1769 წლისა (A-657), წიგნი ისტორია - ზნეობრივი არაკების კრებული, 1793 წლისა (A-1168).

[[1774]]-[[1779]] წლებში შეადგინა და თავისი ხელით გადაწერა სადევგმირო და სამიჯნურო თხზულებების (შაჰნამე, ბაამიანი, ყარამანიანი, ბარამიანი, ბარამგურიანი, ჩარდარვიშიანი, თამარიანი და სხვა) დიდი კრებული (A-858,
860, 999). წერდა [[მხედრული|მხედრულად]] და [[ნუსხური|ნუსხურად]].

[[კატეგორია:ქართველები]]
[[კატეგორია:ქართველი კალიგრაფები]]
