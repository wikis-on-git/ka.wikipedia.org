'''მუცო''', სოფელი დუშეთის რაიონში, [[არდოსტისწყალი|მდინარე არდოსტისწყლის]] ([[არღუნი (მდინარე)|არღუნის]] მარჯვენა შენაკადი) ხეობაში. ზღვის დონიდან 1880 მ, დუშეთიდან 121 კმ. მუცოში შემორჩენილის ძველი ციხე-კოშკები.

სოფელში, რომელიც თითქმის გაუკაცრიელდა ერთ საუკუნეზე მეტი ხნის წინ, დაახლოებით 30-მდე შუასაუკუნეების გამაგრებული საყოფაცხოვრებო დანიშნულების სახლია განალგებული ვერტიკალურ ტერასებზე მუცო-ადროთის ხეობის თავზე, ოთხი საბრძოლო დანიშნულების ციხე-კოშკია და რამდენიმე ძველი სტრუქტურის ნანგრევია შემორჩენილი. მისადგომად რთულ სოფელში შენარჩუნებულია ორიგინალური არქიტექტურა და ის პოპულარული ადგილია ტურისტებისა და მთამსვლელებისთვის. ამჟამად საქართველოს ყველაზე სავალალო მდგომარეობაში მყოფ ისტორიულ ძეგლთა სიაშია. 2004 წლიდან საქართველოს მთავრობის ინიციატივით წამოიწყო მუცოს რეაბილიტაციის პროექტი.

ლეგენდის თანახმად სოფლის მკვიდრნი მთავარანგელოზის ბროლისკალოს ხატზე ლოცულობდნენ. ისინი განთქმული მეომრები და მონადირეები იყვნენ და თავს წმინდა დროშათა არმიის მუდმივ წევრებად თვლიდნენ, იცავდნენ რა საუკუნეების განმავლობაში ხატისთვის მოძღვნილ ენით აუწერელ საგანძურს. ლეგენდის თანახმად საგანძური დღესაც დაცულია მაღალ მთებში მუცოს სიახლოვეს რჩეულის მოლოდინში.

==ფოტოგალერეა==
<gallery>
სურათი:Geo92-061-2400.jpg|
სურათი:Geo92-057.-2400jpg.jpg|
სურათი:Mutso, Georgia.jpg
</gallery>

==რესურსები ინტერნეტში==
*[http://www.georgianhouse.ge/eng/mucogallery.php: მუცოს გალერეა]

[[კატეგორია:საქართველოს სოფლები]]
[[კატეგორია:დუშეთის რაიონი]]

[[en:Mutso]]
