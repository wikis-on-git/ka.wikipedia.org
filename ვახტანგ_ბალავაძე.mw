'''ბალავაძე, ვახტანგ''' მიხეილის ძე (* [[20 თებერვალი]], [[1927]], სოფ. ღანირი, [[სამტრედიის რაიონი]]), [[ქართველები | ქართველი]] სპორტსმენი ([[თავისუფალი ჭიდაობა]], [[სამბო]]). [[1955]] წელს მიენიჭა სსრკ სპორტის დამსახურებული ოსტატის, ხოლო [[1971]] - სსრკ დამსახურებული მწვრთნელის წოდებები. [[1951]] დაამთავრა საქარტველოს ფიზკულტურის სახელმწიფო ინსტიტუტი, [[1956]] - თსუ ისტორიის ფაკულტეტი. პირველი ქართველი მსოფლიოს ჩემპიონი თავისუფალ ჭიდაობაში ([[1954]], [[ტოკიო]]). მეორედ მსოფლიოს ჩემპიონი გახდა [[1957]] ([[სტამბოლი]]). მსოფლიო ჩემპიონატის ვერცხლის ([[1959]]) და ოლიმპიური თამაშების ([[მელბურნი]], [[1956]]) ბრინჯაოს პრიზიორი. სსრკ ხუთგზის (1952, 1953, 1954, 1955, 1957) ჩემპიონი თავისუფალ ჭიდაობაში. სსრკ ჩემპიონი ([[1952]]) სამბოში. [[ბუქარესტი | ბუქარესტის]] ახალგაზდრობის მსოფლიო ფესტივალის ([[1953]]) ჩემპიონი. [[ბუდაპეშტი | ბუდაპეშტის]] ([[1954]]),[[ სტოკჰოლმი | სტოკჰოლმის]] ([[1954]]), [[გეტებორგი | გეტებორგის]] ([[1954]]), ესკალსტუნის ([[შვეცია]], [[1954]]),[[ თეირანი | თეირანის]] ([[1957]]), [[თავრიზი | თავრიზის]] ([[1957]]), [[აშშ | აშშ-ის]] ([[1958]]) საერთასOრისო ტურნირებში გამარჯვებული. ახასიათებდა ჭიდაობის თავისებური ლაღი, რაინდული სტილი. ბალავაძე თანაავტორია სახელმძღვანელოებისა "კლასიკური ჭიდაობა" ([[1965]]) და "თავისუფალი ჭიდაობა" ([[1970]]). მიღებული აქვს სახელმწიფო ჯილდოები.

[[კატეგორია: ქართველები]]
[[კატეგორია:დაბადებული  1927]]
[[კატეგორია:ქართველი სპორტსმები]]
