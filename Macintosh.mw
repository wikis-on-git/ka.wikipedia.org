'''მაკინტოში''' (Macintosh), აცრ '''მაკი'' [[ეფფლ კომპიუტერი (კორპორაცია)|ეფფლ კომპიუტერის]] მიერ შექმნილი, დამუშავებული და წარმოებული პერსონალური კომპიუტერებია, რომელიც მაკინტოშის ოპერაციულ სისტემაზე ([[მაკ ოს]]) მუშაობს. [[მაკინტოში (ვაშლი)|მაკინტოშის ჯიშის ვაშლის]] სეხნია თავდაპირველად [[1984]] წლის [[24 იანვარი|24 იანვარს]] გამოვიდა; ეს იყო პირველი პოპულარული პერსონალური კომპიუტერი, რომელიც ამჟამად სტანდარტად ქცეულ გრაფიკულ სამომხმარებლო ინტერფეისს ([[გსი]]) იყენებდა, დესკტოპზე ფანჯრებითა და თაგუნას კონტროლით მაშინ სტანდარტული საკომანდო ხაზის ინტერფეისის ნაცვლად. ეფფლი იმავე დროს განაგრძობდა [[ეფფლ II]] ოჯახის კომიუტერთა გაყიდვას მაკების პარალელურად [[1993]] წლამდე. მას შემდეგ ყველა ეფფლ კომპიუტერი მაკინტოშის ოჯახისა გახდა.

თანამედროვე მაკები საკმაოდ მრავალფეროვანია დაწყვებული ბიუჯეტური [[მაკ-მინი|მაკ-მინიდან]] საშუალო რანგის სერვერით, [[ექს-სერვი]], დამთავრებული. მაკინტოშის სისტემები ძირითადად განკუთვნილია საშინაო, საგანმანათლებლო და სახვითი ხელოვნების პროფესიული ბაზრებისთვის; ბოლო დროს ექს-სერვი G5  სერვერის გამოსვლის შემდეგ ეფფლმა სამეწარმეო ბაზარშიც შეაღწია.

თავდაპირველი მაკინტოშის ოპერაციული სისტემა პირველი მაკის გამოშვებიდან მოყოლებული გამოიყენება, თუმცა მან დროთა ჟამის განმავლობაში დიდი ცვლილებები განიცადა. [[1999]] წელს ეფფლის ჯგუფმა გადაწყიტა, რომ კლასიკურ მაკ ოს-ს აკლდა თანამედროვე კომპონენტები და გამოუშვა [[იუნიქსი|იუნიქსის]] ბაზაზე დამუშავებული [[მაკ ოს X]], რომელიც გაცილებით სტაბილური სისტემა გახდა, თუმცა ამასთან კვლავ შესაძლებელი იყო კლასიკის აპლიკაციების გამოყენება ჩაშენებული კლასიკთან თავსებადი ინტერფეისის შრით. მაკ ოს X თანამედროვე ვერსიაა v10.4 (ვეფხვი), რომელიც ყველა ახალ მაკინტოშს მოჰყვება როგორც სტანდარტული [[ოპერაციული სისტემა]] (ექს-სერვი მაკ ოს X სერვერის ვარიანტითაა). მაკინტოშის სრულყოფისათვის ეფფლმა დამატებით გამოუშვა პროგრამული უზრუნველყოფა - ციფრული მედია აპლიკაციების მთელი სერია - iLife (აი-ლაიფ) პაკეტი, iWork (აი-ვორკ) პაკეტი და პროფესიული კრეატიული ბაზრისთვის განკუთვნილი Final Cut Pro, Shake, and Aperture პროგრამები.


[[კატეგორია:კომპიუტერი]]
