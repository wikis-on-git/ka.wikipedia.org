[[სურათი:Macintosh classic.jpg|thumb|right|200px|მაკინტოშ კლასიკი]] '''მაკინტოში''' (Macintosh), აცრ '''მაკი''' [[ეპლ კომპიუტერი (კორპორაცია)|ეპლ კომპიუტერის]] (Apple Computer Inc.) მიერ შექმნილი, დამუშავებული და წარმოებული პერსონალური კომპიუტერებია, რომელიც მაკინტოშის ოპერაციულ სისტემაზე ([[მაკ ოს]]) მუშაობს. [[მაკინტოში (ვაშლი)|მაკინტოშის ჯიშის ვაშლის]] სეხნია თავდაპირველად [[1984]] წლის [[24 იანვარი|24 იანვარს]] გამოვიდა; ეს იყო პირველი პოპულარული პერსონალური კომპიუტერი, რომელიც ამჟამად სტანდარტად ქცეულ გრაფიკულ სამომხმარებლო ინტერფეისს ([[გსი]]) იყენებდა, დესკტოპზე ფანჯრებითა და თაგუნას კონტროლით მაშინ სტანდარტული საკომანდო ხაზის ინტერფეისის ნაცვლად. ეპლი იმავე დროს განაგრძობდა [[ეპლ II]] ოჯახის კომიუტერთა გაყიდვას მაკების პარალელურად [[1993]] წლამდე. მას შემდეგ ყველა ეპლ კომპიუტერი მაკინტოშის ოჯახისა გახდა.

თანამედროვე მაკები საკმაოდ მრავალფეროვანია დაწყვებული ბიუჯეტური [[მაკ-მინი|მაკ-მინიდან]] (Mac mini) საშუალო რანგის სერვერით, [[ექს-სერვი]] (Xserve), დამთავრებული. მაკინტოშის სისტემები ძირითადად განკუთვნილია საშინაო, საგანმანათლებლო და სახვითი ხელოვნების პროფესიული ბაზრებისთვის; ბოლო დროს ექს-სერვი G5  სერვერის გამოსვლის შემდეგ ეპლმა სამეწარმეო ბაზარშიც შეაღწია.

თავდაპირველი მაკინტოშის ოპერაციული სისტემა პირველი მაკის გამოშვებიდან მოყოლებული გამოიყენება, თუმცა მან დროთა ჟამის განმავლობაში დიდი ცვლილებები განიცადა. [[1999]] წელს ეპლის ჯგუფმა გადაწყიტა, რომ კლასიკურ მაკ ოს-ს აკლდა თანამედროვე კომპონენტები და გამოუშვა [[იუნიქსი|იუნიქსის]] (Unix) ბაზაზე დამუშავებული [[მაკ ოს X]] (Mac OS X), რომელიც გაცილებით სტაბილური სისტემა გახდა, თუმცა ამასთან კვლავ შესაძლებელი იყო კლასიკის აპლიკაციების გამოყენება ჩაშენებული კლასიკთან თავსებადი ინტერფეისის შრით. მაკ ოს X-ის თანამედროვე ვერსიაა v10.4 (ვეფხვი), რომელიც ყველა ახალ მაკინტოშს მოჰყვება როგორც სტანდარტული [[ოპერაციული სისტემა]] (ექს-სერვი მაკ ოს X სერვერის ვარიანტზეა). მაკინტოშის სრულყოფისათვის ეპლმა დამატებით გამოუშვა პროგრამული უზრუნველყოფა - ციფრული მედია-აპლიკაციების მთელი სერია - iLife (აი-ლაიფ) პაკეტი, iWork (აი-ვორკ) პაკეტი და პროფესიული კრეატიული ბაზრისთვის განკუთვნილი Final Cut Pro, Shake და Aperture პროგრამები.

==თანამედროვე სერია==
*[[მაკ მინი]] (Mac mini) - სამაგიდო - სამომხმარებლო - ამჟამად წარმოებაში არსებული ყველაზე იაფი მაკინტოშის მოდელი და ერთადერთი, რომელიც მონიტორის გარეშე იყიდება. 2006 წლის თებერვლამდე სტანდარტულ [[G4 პროცესორი|G4 პროცესორზეა]], შემდეგ კი ინტელის ქორ ან ქორ-დუო პროცესორზე გადავიდა.

*[[აიმაკი]] (iMac) - სამაგიდო - სამომხმარებლო - ეპლის წამყვანი სამომხმარებლო სამაგიდო კომპიუტერია; 2006 წლის იანვრიდან ინტელის მძლავრ [[ქორ-დუო პროცესორი|ქორ-დუო პროცესორზეა]]. მას თეთრი [[მაითი-მაუზი]] (უძლეველი თაგუნა), გამჭვირვალე თეთრი [[კლავიატურა]], [[ბლუთუზი|ბლუთუზისა]] (Bluetooth) და [[ეარპორტი|ეარპორტის]] (AirPort) ბარათები, ასევე ჩაშენებული [[აისაიტი|აისაიტ]] (iSight) კამერა, ორმხრივი [[დვდ]] ჩამწერი და ადაპტორი მოჰყვება.

*[[იმაკი]] (eMac) - სამაგიდო - საგანმანათლებლო - იაფი სამაგიდო მოდელია თავდაპირველად მხოლოდ განათლების სფეროს ბაზრისთვის განკუთვნილი. 04/06/04 – 12/10/05 განმავლობაში ყველასთვის იყო მისაწვდომი, თუმცა მას შემდეგ ისევ მხოლოდ განათლების დაწესებულებებისთვისაა ხელმისაწვდომი. მას ჩაშენებული [[ცრტ ეკრანი]] და G4 პროცესორი აქვს.

*[[პაუერმაკი]] (Power Mac) - სამაგიდო - პროფესიული - ეპლის სერიაში ყველაზე ძვირი კომპიუტერია. ჰაი-ენდ მოდელს ორმაგი G5 პროცესორი აქვს.

*[[აიბუკი]] (iBook) - პორტაბელური - სამომხმარებლო - ეპლის სამომხმარებლო ლოუ-ენდ ლაპტოპი. მასში G4 პროცესორია, თუმცა უფრო დაბალი სიხშირე ვინემ ჰაი-ენდ პაუერბუკებს.

*[[პაუერბუკი]] (PowerBook) - პორტაბელური - პრო - ჰაი-ენდ კომპიუტერი კრეატიული პროფესიონალებისთვის; დღემდე G4 პროცესორზეა G5 პროცესორის მიერ ძაბვის მომხმარებასთან დაკავშირებული პრობლემების გამო.

*[[ექს-სერვი]] (Xserve) - სერვერი - სამეწარმეო - სამეწარმეო სტანდარტის 1U რეკ-მაუნტ სერვერია, სპეციფიკურად გამიზნული კრიტიკული დატა-ცენტრებისთვის და სამეწარმეო კლიენტ-სერვისებისთვის.

==ისტორია==
მაკინტოშის პროექტი [[1979]] წლის გაზაფხულზე დაიწყო ეპლის თანამშრომელი [[რასკინი, ჯეფ|ჯეფ რასკინის]] მიერ, რომელსაც წარმოსახული ჰქონდა ადვილად გამოყენებადი, დაბალ-ფასიანი კომპიუტერის შექმნა საშუალო მომხმარებლისთვის. 1979 წლის სექტემბერში რასკინს ნება დართეს პროექტისთვის გუნდი აეყვანა. რასკინს სჭირდებოდა ინჟინერი, რომელიც [[პროტოტიპი|პროტოტიპის]] აწყობას შეძლებდა. [[ატკინსონი, ბილ|ბილ ატკინსონი]], [[ლიზა (კომპიუტერი)|ლიზას]] გუნდის წევრი (რომელიც ასევე მუშაობდა მსგავსი [[ჰაი-ენდ]] კომპიუტერის შექმნაზე) აცნობს მას [[სმიტი, ბერელ|ბერელ სმიტს]], სერვის ტექნიკოსს, რომელიც იმ წელს იყო კომპანიაში მოსული. რამდენიმე წელიწადში რასკინმა დიდი სამუშაო გუნდი შექმნა, რომელმაც დააპროექტა და ააწყო პირველი მაკინტოშის ფუნქციონირებისათის საჭირო მასალები და [[პროგრამული უზრუნველყოფა]]. რასკინის, ატკინსონისა და სმიტის გარდა ჯგუფში იყვნენ [[ესპინოზა, კრის|კრის ესპინოზა]], [[ჰოფმანი, ჯოანა|ჯოანა ჰოფმანი]], [[კროუ, ჯორჯ|ჯორჯ კროუ]], [[მანოკი, ჯერი|ჯერი მანოკი]], [[კეა, სუზან|სუზან კეა]] და [[ჰერცფელდი, ენდი|ენდი ჰერცფელდი]].

სმიტის პირველი მაკინტოშის ბორდის დიზაინი რასკინის სპეციფიკაციებით დამზადდა: 64 კბ რამი, მოტოროლას 6809E მიკროპორცესორი, 256x256 პიქსელიანი შავ-თეთრი ბიტმაპიანი დისპლეი. [[ტრიბლი, ბად|ბად ტრიბლი]], მაკინტოშის პროგრამისტი, დაინტერესდა მაკინტოშზე ლიზას გრაფიკული პროგრამების თავსებადობით და სთხოვა სმიტს თუ შესაძლებელი იქნებოდა ლიზას მოტოროლა 68000 მიკროპროცესორის დამონტაჟება ისე, რომ მაკინტოშის წარმოების ღირებულება არ გაზრდილიყო.  [[1980]] წლის დეკემბერში სმიტი ახერხებს ბორდის დიზაინის მოწყობას ისე, რომ მასზე არა მარტო 68000-ის დამონტაჟება, არემედ მისი 5-8 მეგაჰერცამდე აჩქარებაც; ამ ბორდს უკვე 384x256 ბიტმაპიანი დისპლეის მხარდაჭერაც შეეძლო. სმიტის დიზაინი უფრო ნაკლებ რამს საჭიროებდა ვინემ ლიზასი, და ამგვარად, ბორდის წარმოება უფრო ეკონომიური გახდა. მაკის საბოლოო დიზაინი თვითმყოფადი იყო და გაცილებით მეტი საპროგრამო კოდი ჰქონდა წაკითხვად მეხსიერებაზე (რომი) ვინემ ნებისმიერ სხვა კომპიუტერს; მას ასევე გააჩნდა 128 კბ რამი (მაქსიმალური).

ინოვაციურმა დიზაინმა [[ჯობსი, სტივ|სტივ ჯობსის]], ეპლის თანადამფუძნებლის, ყურადღება მიიპყო. მიხვდა რა, რომ მაკინტოში ლიზაზე უფრო მარკეტაბელური იქნებოდა, მან ყურადღება მთლიანად ამ პროექტზე გადაიტანა. [[1981]] წელს ჯობსთან პირადი კონფლიქტის გამო რასკინი ტოვებს მაკინტოშის პროექტს და საბოლოო მაკინტოშის დიზაინი უფრო ჯობსის იდეათა განხორციელება უნდა იყოს ვინემ რასკინის.

გაიგო რა ქსეროქსის მიერ დამუშავებულ გრაფიკული სამომხმარებლო ინტერფეისის პიონერული ტექნოლოგიის შესახებ, ჯობსი გამოგონებას ეპლის აქციებზე ოპციების გაცვლის ხარჯზე იძენს. შესაბამისად ლიზასა და მაკინტოშის მომხმარებლის ინტერფეისი ქსეროქსის საწყის დიზაინზეა დამუშავებული. ჯობსი ასევე იყვანს დიზაინერ [[ელინგერი, ჰერმუტ|ჰერმუტ ელინგერს]] მაკინტოშის ხაზზე სამუშაოდ, რისი შედეგიც მაკინტოშების თოვლივით თეთრი დიზაინი გახდა, რომელიც ეპლ კომპიუტერების შუა 1980-იანებიდან მოყოლებული ხელწერა გახდა. მიუხედავად ამისა ჯობსის ლიდერობა მაკინტოშის პროექტზე ხანმოკლე გამოდგა; ეპლის ახალ აღმასრულებელ დირექტორთან, ჯონ სკალთან,  შიდა უთანხმოების გამო ჯობსი [[1985]] წელს გადადგა. მან მალევე საკუთარი კომპანია ნექსტი (NeXT) დააფუძნა და ეპლში 1997 წლამდე არ დაბრუნებულა.

პირველი მაკინტოშის გამოჩენა ბაზარზე [[1984]] წლის [[22 იანვარი|22 იანვარს]] [[სუპერ-ბოული|სუპერ-ბოულის]] (Super Bowl) დროს გაშვებულ ამჟამად უკვე განთქმული [[სკოტი, რიდლ|რიდლ სკოტის]] შენიღბული სარეკლამო რგოლით მოხდა. თავად მაკი ოფიციალურად 24 იანვარს გამოვიდა გასაყიდი ფასით $2.495 (დღევანდელი ფასებით  ~$6.000).

==რესურსები ინტერნეტში==
*[http://www.apple.com/ ეპლის ოფიციალური ვებგვერდი]
*[http://www.apple.com.ge/ ეპლის ქართული ვებგვერდი]
*[http://mac.ge/news.php მაკის რესურსები და ფორუმი ქართულად]

[[კატეგორია:კომპიუტერი]]

[[ar:ماكنتوش]]
[[bs:Apple Macintosh]]
[[ca:Apple Macintosh]]
[[cs:Apple Macintosh]]
[[da:Apple Macintosh]]
[[de:Apple Macintosh]]
[[en:Apple Macintosh]]
[[es:Apple Macintosh]]
[[fi:Macintosh]]
[[fr:Macintosh]]
[[he:מקינטוש]]
[[hr:Apple Macintosh]]
[[id:Macintosh]]
[[it:Apple Macintosh]]
[[ja:Macintosh]]
[[ko:매킨토시]]
[[ku:Macintosh]]
[[nl:Macintosh]]
[[no:Apple Macintosh]]
[[pl:Macintosh]]
[[pt:Macintosh]]
[[ro:Macintosh]]
[[ru:Macintosh]]
[[sc:Macintosh]]
[[scn:Apple Macintosh]]
[[simple:Macintosh]]
[[sk:Apple Macintosh]]
[[sl:Apple Macintosh]]
[[sv:Macintosh]]
[[tr:Apple Macintosh]]
[[zh:麦金塔电脑]]
