'''დომენტი III''' (―    †   [[სექტემბერი]]. [[1676]], [[მცხეთა]]), აღმოსავლეთ საქართველოს [[კათალიკოს-პატრიარქი]] [[1660]]-76, ქაიხოსრო მუხრანბატონის ძე. იყო ქართლის მეფის ვახტანგ V-ის ცენტრალური პოლიტიკის მიმდევარი. ენერგიულად იბრძოდა ტყვეებით მოვაჭრე თავადთა წინააღმდეგ. მაჰმადიანურ წეს-ჩვეულებათა საპირისპიროდ ცდილობდა ქართული ქრისტიანული ჩვეულებების აღდგენას. [[1664]] თბილისელი ვაჭრისაგან შეიძინა სამცხიდან ჩამოტანილი ანჩის ხატი და თბილისის საპატრიარქო ეკლესიაში (ანჩისხატში) დასკვნა. შეაკეთა და განაახლა ანჩისხატის ეკლესია, [[1675]] ააგო ახალი სამრეკლო. სვეტიცხოვლის ეკლესიას ნასყიდობით შეუძინა სახნავ-სათესი მიწები და რამდენიმე კომლი გლეხი.


[[კატეგორია:ქართველები]]



[[კატეგორია:საქართველოს კათალიკოსები]]
