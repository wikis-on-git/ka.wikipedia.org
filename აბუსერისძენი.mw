'''აბუსერისძენი''', XI-XIV საუკუნეების საქართველოს დიდ ფეოდალთა საგვარეულო. ამ გვარის პირველი წარმომადგენელი არტანუჯის [[ერისთავი (თანამდებობა)|ერისთავი]] იოანე აბუსერისძე [[ბაგრატ IV|ბაგრატ IV-ის]] მეფობის პირველ წლებში იხსენიება. ამ დროს აბუსერისძენი ყოფილან [[კლარჯეთი|კლარჯეთისა]] (არტანუჯის) და ხიხათა (აჭარის) ერისთავები და ციხისჯვრისა და აწყურის სამეფო ციხეების გამგებლები. XI საუკუნის II ნახევარში მათ დაკარგეს ჯერ არტანუჯი, შემდეგ ციხისჯვარი და აწყური. XII-XIII საუკუნეებში იყვნენ მხოლოდ ხიხათა [[ერისთავთერისთავი|ერისთავთერისთავები]]. XIV საუკუნეში ცნობილია [[ამირსპასალარი]] ივანე აბუსერისძე († [[1355]]). უკანასკნელად აბუსერისძენი იხსენიებიან XVI საუკუნის [[სამცხე-საათაბაგო|სამცხე-საათაბაგის]] დიდებულთა სიაში.



[[კატეგორია:საქართველოს ფეოდალთა საგვარეულოები]]
