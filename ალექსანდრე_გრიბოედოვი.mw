გრიბოედოვი, ალექსანდრე სერგეის ძე ([[რუსული ენა | ''რუს.'']] Александр Сергеевич Грибоедов) (* [[4 იანვარი]], [[15 იანვარი]], [[1795]](სხვა ცნობით - [[1794]]), [[მოსკოვი]]  ―      †  [[30 იანვარი]], [[11 თებერვალი]], [[1829]], [[თეირანი]], დაკრძალულია თბილისში, [[მთაწმინდა(პანთეონი)|მთაწმინდაზე]]), [[რუსები| რუსი]] მწერალი და დიპლომატი.


==ბიორგაფია==

დაიბადა მემამულის ოჯახში. მიიღო მრავალმხრივი განათლება.  [[1812]] წელს სამამულო ომის დაწყებისთანავე სამხედრო სამსახურში შევიდა. ომის დამთავრების შემდეგ მსახურობდა საგარეო საქმეთა კოლეგიაში და ახლოს იცნობდა [[პუშკინი, ალექსანდრე | პუშკინს]], [[დეკაბრისტები | დეკაბრისტებს]]. [[1822]]-იდან მსახურობდა [[თბილისი | თბილისში]] ჯერ მთავარმართებელ ერმოლოვთან, შემდეგ პასკევიჩთან. დაუახლოვდა მოწინავე ქართულ საზოგადოებრიობას, განსაკუთრებით [[ჭავჭავაძე, ალექსანდრე | ა.ჭავჭავაძის]] ოჯახს. დეკაბრისტების აჯანყების შემდეგ დააპატიმრეს, მაგრამ ფარული საზოგადოების წევრობა ვერ დაუმტკიცეს. [[1827]] წელს მიანდს ოსმალეთთან და ირანთან დიპლომატიური ურთიერთობია წარმართვა. [[1828]] დანიშნეს რუსეთის მინისტრ-რეზიდენტად (სრულუფლებიან წარმომადგენლად) [[ირანი | ირანში]]. იმავე წელს ცოლად შეირთო ა.ჭავჭავაძის ასული ნინო. [[1829]] წელს [[თეირანი | თეირანში]] აჯანყებულმა ბრბომ იმსხვერპლა.


==შემოქმედება==

გრიბოედოევის მსოფლმხედველობას განსაზღვრავს განმათავისუფლებელი მოძრაობის პირველი თაობის - რევოლუციონერ თავად-აზნაურთა იდეები. მისი შემოქმედების საფუძველს რეალიზმი შეადგენს. გრიბოედოვის მთავარი თხზულებაა კომედია [[ვაი ჭკუისაგან |"ვაი ჭკუისაგან"]] (სრული ტექსტი გამოქვეყნდა [[1862]]). ნაწარმოების კონფლიქტს ქმნის ორი მსოფლმხედველობის, ორი ადეოლოგიის შეჯახება: ფეოდალიზმის დამცველთა და რევოლუციის ძალთა ბრძოლა, რეაქციული რუსეთისა და ახალი, თავისუფლებისმოყვარე თაობის ჭიდილი.

"ვაი ჭკუისაგან" მაღალიდეური და მხატვრულად სრულყოფილი ქმნილენა, რეალისტური დრამატურგიის ბრწყინვალე ნიმუშია. გრიბოედოვის ადრეული ნაწარმოებებიდან აღსანიშნავია ფრანგულიდან გადმოკეთებული კომედიები "ახალგაზრდა ცოლ-ქმარი" ([[1815]]), "მოგონილი ღალატი" ([[1817]]) და სხვა ავტორებთან ერთად დაწერილი პიესები: "საკუთარი ოჯახი, ანუ გათხოვილი საპატარძლო" ([[1817]]), "სტუდენტი" ([[1817]]). გრიბოედოვი ბეგობრობდა მაშინდელი ქართული საზოგადოების თვალსაჩინო წარმომადგენლებთან (ა. ჭავჭავაძის ოჯახი, [[ორბელიანი, გრიგოლ | გ. ორბელიანი]], [[ერისთავი, გიორგი  |გ. ერისთავი]] და  ძმები ჭილაშვილები, [[დოდაშვილი, სოლომონ | ს. დოდაშვილი]] და სხვ.). მის სახელთანაა დაკავშირებული გაზეთ "ტიფლისსკიე ვედომოსტის" გამოცემა, სამაზრო სკოლების გახსნა, თბილისის საჯარო ბიბლიოთეკის დაარსების ცდა, "კომერციული ბანკის" დაარსება. მასვე ეკუთვნის [[აღა-მაჰმად-ხანი |აღა-მაჰმად-ხანის]] მიერ დანგრეული თბილისის განახლების პროექტი. განსაკუთრებით აღსანიშნავია მის მიერ შედგენილი მთელი ამიერკავკასიის სამეურნეო-კულტურული გარდაქმნის პროექტი. საქართველოსთანაა დაკავშირებული გრიბოედოვის მხატვრული შემოქმედების ნაწილი: "მგზავრის წერილები", ლექსი  "იქ,სადაც რბის ალაზანი", პოემა "მეყალიონე", ფრაგმენტები დაუმთავრებელი ტრაგედიისა "ქართული ღამე", გეგმა ტრაგედიისა "რადამისტი და ზენობია". 

შემონახულია ცნობები, რომ "ვაი ჭკუისაგან" პირველად ა.ჭავჭავაძის სახლში წარმოუდგენიათ, ხოლო შემდეგ - [[ბაგრატიონი, რომან | რომან ბაგრატიონის]] სასახლეში (გრიბოედოვის სახელობის თეატრის ყოფილი შენობა). კომედიის პირველი მთარგმნელები იყვნენ გ.წინამძღვრიშვილი ([[1853]]), [[ყაზბეგი, ალექსანდრე |ა. ყაზბეგი]], [[განდეგილი | განდეგილი(დომინიკა ერისთავი)]]. უახლესი თარგმანი ეკუთვნის [[ფაშალიშვილი, სიკო | ს.ფაშალიშვილს]] (გამოიცა [[1960]]). გრიბოედოვის შემოქმედებამ  მარალი შეფასა პოვა ჯერ კიდევ რევოლუციამდელ ქართულ კრიტიკაში.


[[კატეგორია:რუსები]]
[[კატეგორია:მწერლები]]
[[კატეგორია:გარდაცვლილი  1829]]


[[de:Alexander Sergejewitsch Gribojedow]]
[[en:Alexandr Griboyedov]]
[[ru:Грибоедов, Александр Сергеевич]]
