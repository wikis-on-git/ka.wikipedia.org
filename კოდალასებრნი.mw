[[სურათი:280px-Buntspecht Dendrocopos major.jpg|thumb|right|♂ (Dendrocopos major)]]
'''კოდალასებრნი''' (Picidae), [[ფრინველები|ფრინველების]] ოჯახი [[კოდალასნაირნი|კოდალასნაირთა]] რიგისა. აერთიანებს ტანად საშუალო და მომცრო (8-50 სმ-მდე) ფრინველებს. ნაირგვარი, მკვეთრი შეფერილობა აქვთ. თავი ზემოდან და ზოგჯერ ბოლოსქვეშა [[ბუმბული|ბუმბულიც]] წითელია. ბუმბულსაფარველი უხეშია. საჭის ბუმბული მოქნილი და მაგარღერძიანია. [[ფრთები|ფრთა]] ფართოა, ბოლოში მომრგვალებული. თავის ქალა დიდი და მაგარია. სწორი ნისკარტი დაფარულია სქელი საფარველით და ბოლოში სატეხისებურადაა წამახვილებული. ჭიისმაგვარი გრძელი ენის წაწვრილებულ ბოლოზე ჯაგრისებური გამონაზარდები აქვთ. მოკლე ფეხებზე 2 თითი წინ, ორიც უკანაა მიმართული, ზედ მოხრილი, ბასრი ბრჭყალებია. კოდალასებრთა უმრავლესობა ტყეში ცხოვრობს, კარგად ცოცავენ ხის ღეროებსა და ტოტებზე. სატეხისებური [[ნისკარტი|ნისკარტით]] ტეხენ ქერქს, საიდანაც გრძელი, წვეტიანი ენით ამოჰყავთ სხვა ფრინველებისათვის მიუწვდომელი [[მწერები]] და მათი [[მატლები]]. ჩვეულებრივად ბუდობენ ხის ფუღუროში. მრავლდებიან წელიწადში ერთხელ. კოდალასებრნი გავრცელებულია ტყეებსა და ბუჩქნარებში ყველგან, გარდა ავსტრალიის, მადაგასკარისა და პოლინეყიის კუნძულებისა. ოჯახში 36-45 გვარი და 224 სახეობაა, ამათგან [[საქართველო|საქართველოში]] გვხვდება 4 გვარის 8 სახეობა. კოდალასებრნი სასარგებლო ფირნველია.

[[კატეგორია:კოდალასნაირნი]]


[[bg:Кълвачоподобни]]
[[da:Spætter]]
[[de:Spechte]]
[[en:Woodpecker]]
[[eo:Pegedoj]]
[[es:Picidae]]
[[fa:دارکوب]]
[[fr:Picidae]]
[[fy:Spjochtfûgels]]
[[he:נקריים]]
[[io:Pego]]
[[ko:딱따구리]]
[[ku:Darkutok]]
[[lt:Geniniai]]
[[nl:Spechten]]
[[pl:Dzięciołowate]]
[[pt:Pica-Pau]]
[[ru:Дятловые]]
[[sv:Hackspettar]]
[[tr:Ağaçkakan]]
[[zh:啄木鸟科]]
