'''აგარანი''', [[ციხე]] ქვემო ქართლში, აგარანზე გამავალ დიდ საქარავნო გზაზე. ისტორიულ წყაროებში ხშირად მოიხსენიება აგრეთვე როგორც "აგარათა ციხე". იცავდა საქართველოში სამხრეთიდან მომავალ მთავარ გზას. XI საუკუნის 60-იან წლებში  [[ბაგრატ IV|ბაგრატ IV-მ]] აგარანი წაართვა [[ამირა]] [[ფადლონი|ფადლონს]]. [[დიდი თურქობა|"დიდი თურქობის"]] დროს ([[1080]]) ციხე მტერმა ჩაიგდო ხელში. [[1118]] წლის ივლისში [[დავით აღმაშენებელი|დავით აღმაშენებელმა]] ალყა შემოარტყა აგარანს და ერთ დღეში აიღო, ხოლო [[1123]] [[ორბელი, ივანე|ივანე ორბელს]] უწყალობა. [[1177]] აგარანში გამაგრდნენ [[გიორგი III, საქართველოს მეფე|გიორგი III-ის]] წინააღმდეგ აჯანყებული დიდგვარიანები. იმავე წელს მეფემ აგარანი აიღო. "აგარათა ციხე" ქართველ მეფეთა საზაფხულო სადგომი იყო. აქ გარდაიცვალა [[თამარი|თამარ მეფე]]. XV საუკუნიდან მას კოჟრის ციხე ეწოდებოდა და სოლაღაშვილებს ეკუთვნოდა. [[ვახუშტი ბატონიშვილი|ვახუშტი ბატონიშვილის]] მიხედვით, ამ ციხეს ადრე ''აზეულას ციხე'' ერქვა.




[[კატეგორია:საქართველოს ციხეები]]
