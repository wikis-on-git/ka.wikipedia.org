'''იტალიური რენესანსით''' ([[იტ.]]: rinascimento) დაიწყო [[რენესანსი|რენესანსის]] პერიოდის საწყისი ფაზა, პერიოდი, რომელმაც უდიდესი კულტურული ცვლილებები და მიღწევები გამოიწვია [[ევროპა|ევროპაში]] მე-14 საუკუნის ბოლოდან ერთი საუკუნის განმავლობაში. მიუხედავად იმისა, რომ მიმდინარეობა მე-14 საუკუნის ადრეულ წლებში ჩაისახა, ამ პერიოდში იტალიური კულტურა ჯერ კიდევ შუასაუკუნეობრივი იყო და რენესანსი სრული ძალით მხოლოდ საუკუნის ბოლოს გაბატონდა. სიტყვა ”რენესანსი” ფრანგულად ნიშნავს ”ხელმეორედ დაბადებას” და ეს ხანა ხასიათდება კლასიკური ანტიკურობისადმი განახლებული ინტერესის გაღვივებით ე.წ. ”[[ბნელი ხანა|ბნელი ხანის]]” შემდეგ. ეს ცვლილებები უმეტესწილად შეეხო ელიტარულ ფენებს, მოსახლეობის უმრავლესობის ცხოვრება კი შუა საუკუნეების შემდეგ დიდად არ შეცვლილა.

იტალიური რენესანსი დაიწყო [[ტოსკანა|ტოსკანაში]], ცენტრებით [[ფლორენცია|ფლორენციასა]] და [[სიენა|სიენაში]]. შემდეგ ის სამხრეთშიც ვრცელდება და მნიშვნელოვან გავლენას ახდენს [[რომი|რომზე]], რომელიც თითქმის თავიდან აიგო რენესანსის პაპების მმართველობის პერიოდში. იტალიურმა რენესანსმა პიკს მე-15 საუკუნის ბოლოს მიაღწია, რის შემდეგად უცხოელი დამპრყობლების შემოსევებმა კულტურული ცხოვრების დაქვეითება გამოიწვია. მიუხედავად ამისა, რენესანსის იდეები და იდეალები დანარჩენ ევროპაშიც ვრცელდება, დასაბამს აძლევს რა [[ჩრდილოეთის რენესანსი|ჩრდილოეთის რენესანსსა]] და [[ინგლისური რენესანსი|ინგლისურ რენესანსს]].

იტალიური რენესანსი განსაკუთრებით ცნობილია ამ პერიოდის კულტურული მიღწევებით. მათ შორისაა ლიტერატურული შრომები ისეთი ფიგურებისა, როგორიცაა [[პეტრარკა, ფრანჩესკო|ფრანჩესკო პეტრარკა]], [[კასტილიონე, ბალთაზარ|ბ. კასტილიონე]] და [[მაკიაველი, ნიკოლო|ნიკოლო მაკიაველი]], ხელოვნები -- [[მიქელანჯელო]] და [[და ვინჩი, ლეონარდო|ლეონარდო და ვინჩი]], უდიდესი არქიტექტურული ქმნილებები -- [[სანტა მარია დელ ფიორეს ტაძარი]] ფლორენციაში და [[წმ. პეტრეს ტაძარი]] რომში. ამავე დროს თანამედროვე ისტორიკოსები ამ პერიოდს განიხილავენ როგორც ეკონომიკური რეგრესიისა და სამეცნიერო პროგრესის უქონლობის ხანას.

{{ხელოვნება}}
[[კატეგორია:რენესანსი]]
[[კატეგორია:იტალიის ისტორია]]
[[კატეგორია:იტალიის კულტურა]]

[[cs:Italská renesance]]
[[en:Italian Renaissance]]
[[es:Renacimiento italiano]]
[[fr:Renaissance italienne]]
[[io:Italiana Renesanco]]
[[nl:Italiaanse Renaissance]]
[[pt:Renascença italiana]]
[[zh:義大利文藝復興]]
