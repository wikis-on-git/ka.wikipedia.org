[[Image:mallarme.jpg|right|thumbnail|სტეფან მალარმე, ნადარის ფოტო 1896 წელი]]
'''სტეფან მალარმე''' (* [[18 მარტი]], [[1842]], [[პარიზი]] ―   †   [[9 სექტემბერი]], [[1898]], [[ვალვენი]], [[სენისა და მარნის დეპარტამენტი]]), [[ფრანგები|ფრანგი]] პოეტი, სიმბოლიზმის თვალსაჩინო თეორეტიკოსი და წარმომადგენელი. ლიტერატურულ ასპარეზზე 1862 წელს გამოვიდა. 1866 წელს მისი 10 ლექსი დაიბეჭდა კრებულში "თანამედროვე პარნასი". მალარმეს შემოქმედების პირველ ეტაპზე 60–იან წლებში, შეიმჩნეოდა მკვეთრი დეკადენტური გავლენა, მოვლენათა იმპრესიონისტული აღქმა, პოეტური სახის სიმბოლისტური სტრუქტურა, აგრეთვე არსებული სინამდვილისადმი შეურიგებლობა. ამდროინდელი ლექსებიდან აღსანიშნავია "გაზაფხულის მობრუნება" (1862), "ფანჯრები" (1863), "ლაჟვარდი", "სევდა", "ყვავილები" (სამივე 1864), "წმინდანი" (1865), ეკლოგა "ფავნუსის ნაშუადღევის დასვენება" (1865, გამოქვეყნდა 1876, საფუძვლად დაედო კლოდ დებიუსის სიმფონიურ პრელუდიას), დრამატული პოემა "ჰეროდიადა" (1867–1869), "მოწყალება" (1862, საბოლოო ვარიანტი 1887) და სხვ. 70–იანი და განსაკუთრებით 80–იანი წლებიდან მალარმე კიდევ უფრო მეტ ყურადღებას აქცევდა ნაწარმოების ფორმას. ანტიდემოკრატიულ აზრს, რომ პოეზია მხოლოდ რჩეულთა ხვედრია, მალარმე ავითარებს პოემაში "პროზა დეზესენტისათვის" (1885). ამ პერიოდის ლექსებიდან დამახასიათებელია აგრეთვე "გედი" (1885), "ლექსები შემთხვევისათვის" (1880–1898; გამოქვეყნდა 1920), სონეტების ტრიპტიქი (1887) და სხვ. ამ ლექსებში ხშირად დარღვეულია გრამატიკული ნორმები, უარყოფილია პუნქტუაცია. გვხვდება მოულოდნელი ინვერსიები, აქცენტირებულია ლირიკული გმირის ფსიქოლოგიური მდგომარეობა, სულიერი განწყობილებანი. მალარმეს სტატიები "ლიტერატურის განვითარების თაობაზე" (1891) "ლექსების კრიზისი" (1895) "კონფლიქტი" (1895), "პოეზიის საიდუმლოება" (1896) ნათელს ჰფენს მისი შემოქმედების ევოლუციას.
მალარმეს პოეზიას საქართველოში  საუკუნის დასაწყისშივე იცნობდნენ. მისმა შემოქმედებამ თავისებური გავლენა მოახდინა [[ტაბიძე, გალაკტიონ|გალაკტიონ ტაბიძეზე]], "ცისფერყანწელებზე" – [[გაფრინდაშვილი, ვალერიან|ვალერიან გაფრინდაშვილზე]], [[ტაბიძე, ტიციან|ტიციან ტაბიძეზე]], [[იაშვილი, პაოლო|პაოლო იაშვილზე]], ჟურნალ "ცისფერ ყანწებში" [[ტაბიძე, ტიციან|ტიციან ტაბიძე]] წერდა, ევროპული ფუტურიზმი მალარმეს საქემს აგრძელებსო, ხოლო ლექს "ავტოპორტრეტში" არ ფარავდა თავის გატაცებას მალარმეს პოეზიით. აღფრთოვანებით მოიხსენიებს მალარმეს [[იაშვილი, პაოლო|პაოლო იაშვილი]] თავისი ტრიპტიქის პირველ ლექსში "მალარმე". მალარმეს ლექსებს თარგმნიდნენ [[აფხაიძე, შალვა|შალვა აფხაიძე]], [[გაფრინდაშვილი, ვალერიან|ვალერიან გაფრინდაშვილი]], [[ნადირაძე, კოლაუ|კოლაუ ნადირაძე]], [[ცირეკიძე, სანდრო|სანდრო ცირეკიძე]]. 1919 წელს ქუთაისში "მეოცნებე ნიამორებში" გამოქვეყნდა მალარმეს ლექსები და პროზაული ნაწარმოებები.



[[bg:Стефан Маларме]]
[[cs:Stéphane Mallarmé]]
[[de:Stéphane Mallarmé]]
[[en:Stéphane Mallarmé]]
[[eo:Stéphane Mallarmé]]
[[es:Stéphane Mallarmé]]
[[fr:Stéphane Mallarmé]]
[[it:Stéphane Mallarmé]]
[[ja:ステファヌ・マラルメ]]
[[nl:Stéphane Mallarmé]]
[[pt:Stéphane Mallarmé]]
