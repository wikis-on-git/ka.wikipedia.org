'''ბაღდათის რაიონი''' - ადმინისტრაციულ-ტერიტორიული [[რაიონი]] [[იმერეთის მხარე|იმერეთის მხარეში]]. რაიონის ტერიტორია [[1917]]-მდე შედიოდა ქუთაისის გუბერნიის ქუთაისის მაზრაში, [[1917]]-[[1928|28]] - ქუთაისის მაზრაში, [[1930]] წელს გამოიყო ცალკე რაიონად. [[1940]]-[[1990|90]] - მაიაკოვსკის რაიონი ერქვა.


==ბუნება==
რაიონი უმეტესად მთაგორიანია, იგ მდებარეობს [[მესხეთის ქედი|მესხეთის ქედის]] კალთებზე, მთისწინეთსა და [[იმერეთის დაბლობი|იმერეთის დაბლობზე]]. ტერიტორია - 815 კვ.კმ., მათ შორის სასოფლო-სამეურნეო სავარგულებს უკავია --- კვ.კმ. რაიონის მთავარი მდინარეა [[ხანისწყალი]], რომელიც სათავეს იღებს მესხეთის ქედზე და ერთვის [[რიონი|რიონს]], აგრეთვე მისი შენაკადები (საკრაულა, ლაიშურა და სხვები). რაიონი მდიდარია სამკურნალო მინერალური წყლებით, რომელთა ბაზაზე შექმნილია კურორტები საირმე და ზეკარი.


==მოსახლეობა==
მოსახლეობის რიცხოვნობა - 29 ათასი კაცი; სიმჭიდროვე - 36 კაცი კვ.კმ-ზე. რაიონში 23 დასახლებული პუნქტია: 1 [[ქალაქი]], 22 [[სოფელი]]. 


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

* ''ქალაქის საკრებულო'' - 1: [[ბაღდათი]];
* ''თემის საკრებულო'' - 6: დიმის, ზეგნის, ნერგეეთის, როკითის, ფერსათის, ხანის;
* ''სოფლის საკრებულო'' - 6: ვარციხე, მეორე ობჩა, პირველი ობჩა, როხი, საკრაულა, წითელხევი.


==ეკონომიკა==
რაიონის სამეურნეო პროფილს განსაზღვრავს [[მევენახეობა]] და მის ბაზაზე შექმნილი [[მეღვინეობა]]. გავრცელებულია აგრეთვე [[მეხილეობა]], [[მებოსტნეობა]], ნაწილობრივ [[მეცხოველეობა]]. მრეწველობის მთავარი დარგია [[კვების მრეწველობა]] (ღვინის ქარხნები) და საშენი მასალების წარმოება. 


==კულტურა==
რაიონში 27 სახელმწიფო ზოგადსაგანმანათლებლო [[სკოლა|სკოლაა]], 1 საშუალო პროფესიული სასწავლებელი, 23 [[ბიბლიოთეკა]], 1 [[თეატრი]] და 1 [[მუზეუმი]]. ქ.ბაღდათში არის ვლ.მაიაკოვსკის სახლ-მუზეუმი.


==ღირშესანიშნაობანი==
*''ისტორიული ძეგლები'': ვარციხე, ობჩის, ქვედა ზეგანის, როკითის წითელხევის ეკლესიები, დიმის კოშკი.

{{იმერეთი}}
[[კატეგორია:იმერეთის მხარე]]
