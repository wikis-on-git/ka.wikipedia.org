'''მალაქია II''', დასავლეთ საქართველოს [[კათალიკოსი]][[ 1619]]-39, გურიის მთავარის გიორგი II გურიელის ძე. ერთდროულად იყო ცაიშელ-ჯუმათელ-ხონელიც. [[1630]]-იანი წლებიდან იყო აგრეთვე გურიის სამთავროს გამგებელი. სახელი გაითქვა როგორც უნარიანმა სახელმწიფო და საეკლესიო მოღვაწემ: მოაწესრიგა დასავლეთ საქართველოს საეკლესიო საქმეები, ააგო და შეამკო მრავალი ეკლესია-მონასტერი, მფარველობას უწევდა კათოლიკე მისიონერებსა და ქართველ კულტურის მოღვაწეებს. მისი ინიციატივით შედგა აფხაზეთის საკათალიკოსო გლეხების დიდი დავთარი. ეხმარებოდა ირანის წინააღმდეგ მებრძოლ ქართლისა და კახეთის მეფეებს, აგრეთვე [[სააკაძე, გიორგი | გიორგი სააკაძეს]].


[[კატეგორია:ქართველები]]

[[კატეგორია:საქართველოს კათალიკოსები]]
