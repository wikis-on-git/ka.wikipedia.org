'''დიმიტრი ბატონიშვილი''' (''ბაგრატიონი'') (XVIII საუკუნის ბოლო - XIX საუკუნის 40-იანი წლები), [[ერეკლე II|ერეკლე II-ის]] შვილიშვილი, [[იულიონ ბატონიშვილი|იულიონ ბატონიშვილის]] ძე.

[[1832]] შეთქმულების აქტიური მონაწილე.[[ ქართლ-კახეთის სამეფო|ქართლ-კახეთის სამეფოს]] გაუქმების შემდეგ მშობლებთან ერთად [[რუსეთი|რუსეთს]] გადაასახლეს. ცხოვრობდა [[სანქტ-პეტერბურგი|პეტერბურგსა]] და [[მოსკოვი|მოსკოვში]]. 

XIX საუკუნის  20-იან წლებში დიმიტრი ბატონიშვილის სახლში თავს იყრიდნენ ქართველი ოფიცრები. მის სალონში აღმოცენდა [[1832]] შეთქმულების მომზადების იდეა. დიმიტრი ბატონიშვილის აზრით, ცარიზმმა დაარღვია საერთაშორისო სამართლის ნორმები, გააუქმა [[გეორგიევსკის ტრაქტატი 1783|გეორგიევსკის 1783 ტრაქტატი]] და ცალმხრივი აქტით (მანიფესტი) თვითნებურად შეიერთა ქართლ-კახეთის სამეფო. მიაჩნდა, რომ გარეშე ძალის გამოყენებით ([[ინგლისი]], [[საფრანგეთი]] და სხვა) შესაძლებელი იყო ზეგავლენა მოეხდინა ცარიზმზე, აეძულებინათ იგი აღედგინა ქართლ-კახეთის სამეფო 1783 ტრაქტატის უფლებრივ ნორმათა საფუძველზე. დიმიტრი ბატონიშვილი [[ოქროპირ ბატონიშვილი|ოქროპირ]] და [[თამარ ბატონიშვილი|თამარ ბატონიშვილებთან]] ერთად აქტიურად მონაწილეობდა შეთქმულთა საზოგადოების საქმიანობაში. შეთქმულების დამარცხების შემდეგ ჩამოართვეს ბატონიშვილის (ცარევიჩი) ტიტული.


[[კატეგორია:ქართველები]]
