{|border=0 cellpadding=10 width=100%
|- bgcolor=whitesmoke
|<small>საკუთარ სახელს "'''ბექა'''" აქვს სხვა მნიშვნელობებიც. იხილეთ: [[ბექა]]
|}</small>


'''ბექა I''' ''ჯაყელი'' (* დაახლოებით [[1240]] ―   †  [[1306]]), [[სამცხე|სამცხის]] მმართველი [[1285]]-[[1306]]. ბექა I-ის სამფლობელო-საგამგეო ([[სამცხე]], [[აჭარა]], [[შავშეთი]], [[კლარჯეთი]], [[ტაო|ტაოს]] უდიდესი ნაწილი, [[კოლა]], [[არტაანი]] და [[ჯავახეთი|ჯავახეთის]] მრავალი სოფელი) გადაჭიმული იყო [[ტაშისკარი|ტაშისკარიდან]] (ახლანდელი [[ხაშურის რაიონი]]) კარნუ-ქალაქსა (ახლანდელი [[ერზერუმი]]) და [[შავი ზღვა|შავ ზღვამდე]]. [[1266]]-[[1334]] ეს მხარე გამოყოფილი იყო ერთიანი [[საქართველოს სამეფო|საქართველოს სამეფოსაგან]] და ცალკე პოლიტიკური ერთეულს წარმოადგენდა. ბექა I ილხანთა სახელმწიფოს [[ვასალი]] იყო. ყაენებს ხარკს უხდიდა და თავისი ჯარით მათს ლაშქრობებში მონაწილეობდა. მიუხედავად ამისა, სამხრეთ საქართველოს პოლიტიკური კავშირი დანარჩენ საქართველოსთან მაინც არსებობდა. ბექა I საქართველოს მეფეთა [[მანდატურთუხუცესი|მანდატურთუხუცესის]] სამოხელეო ტიტულს ატარებდა. მის დროს საქართველოს სამხრეთ-დასავლეთ საზღვრებთან მომძლავრებულმა თურქებმა განაახლეს აგრესია საქართველოს მიმართ, მაგრამ ბექა I-მა დაამარცხა და განდევნა ისინი ([[აზატ მოსეს ლაშქრობა საქართველოში]]).ბექა I იყო ქართული პოლიტიკური გავლენის აქტიური დამცველი [[ტრაპიზონის იმპერია|ტრაპიზონის სამეფოში]], რომელსაც იმხანად საქართველოს მეფის ხელისუფლების დასუსტების გამო შეიძლებოდა [[ბიზანტია]] დაუფლებოდა. თვით ტრაპიზონშიც ერთმანეთს ებრძოდა ორი პოლიტიკური დაჯგუფება - ქართული და ბიზანტიური. გაიმარჯვა ქართულმა პოლიტიკურმა დასმა. ამისი ერთგვარი გამოხატულება  იყო კეისარ ალექსი II-ის ([[1297]]-[[1330]]) დაქორწინდა ბექა I-ის ასულზე. ბექა I-ის მეორე ასული ნათელა იყო [[დემეტრე II, თავდადებული |დემეტრე II თავდადებულის]] მეუღლე. მათი ვაჟი გიორგი (შემდგომში [[გიორგი V ბრწყინვალე]]) ბექა I-ის ოჯახში აღიზარდა.

ბექა I ენერგიული მმართველი იყო. მის დროს შედგა სამართლის წიგნი, რომელიც ბატონყმური წყობილების განმტკიცებას ემსახურებოდა ([[წიგნი სამართლისა კაცთა შეცოდებისა ყოვლისავე|"წიგნი სამართლისა კაცთა შეცოდებისა ყოვლისავე"]]), აშენდა [[საფარის მონასტერი|წმ. საბას ტაძარი საფარში]].



[[კატეგორია:ქართველები]]
[[კატეგორია:დაბადებული  1240]]
[[კატეგორია:გარდაცვლილი  1306]]
