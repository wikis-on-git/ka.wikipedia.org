[[სურათი:Millennium Dome.jpg|thumb|200px|right|ათასწლეულის თაღი, ლონდონი]] [[სურათი:Lloyd's Building.jpg|thumb|200px|right|ლოიდსის შენობა, ლონდონი]] '''რიჩარდ ჯორჯ როჯერსი, ბარონი როჯერს რივერსაიდისა''' (დ. [[23 ივლისი]], [[1933]]) - ბრიტანელი არქიტექტორი ცნობილი მოდერნისტული და ფუნქციონალისტური პროექტებით. დაიბადა [[ფლორენცია|ფლორენციაში]], განათლება მიიღო ჯერ არქიტექტურის სკოლის არქიტექტურულ ასოციაციაში, [[ლონდონი]], შემდეგ კი [[იელის უნივერსიტეტი|იელის უნივერსიტეტში]], რომელიც [[1962]] წელს დაამთავრა.

ლონდონში დაბრუნებისთანავე მან იელის თანაკურსელ [[ფოსტერი, ნორმან|ნორმან ფოსტერთან]] არქიტექტურულ პრაქტიკას მიჰყო ხელი; მეუღლეებთან ერთად მათ საერთო ფირმა "ტიმ 4" (Team 4) ჩამოაყალიბეს. მაღალტექნოლოგიური ინდუსტრიული პროექტებით მათ სწრაფად მოიხვეჭეს სახელი.

[[1967]] წელს ჯგუფი გაიყო და როჯერსი შეუამხანაგდა [[პიანო, რენცო|რენცო პიანოს]], მათ ერთობლივი პროექტით [[პომპიდუს ცენტრი (პარიზი)|პომპიდუს ცენტრის]] კონკურსზე გაიმარჯვეს [[1971]] წელს. ეს შენობა დამფუძნებელი იყო როჯერსის დამახასიათებელი სტილისა, რომელშიც შენობის დამხამრე ატრიბუტები (წყალი, გათბობის მილები, კიბეები) ექსტერიერზეა გამოტანილი ინტერიერში სივრცის გამოსათავისუფლებლად. დღეს ეს შენობა [[პარიზი|პარიზის]] ღირსშესანიშნაობად ითვლება, თუმცა გახსნის დროს კრიტიკოსემბა ამგავარ უკუღმა სტილს “ბოველიზმი” (ინგ. Bowel - კუჭნაწლავი) შეარქვეს.

მისი ყველაზე ცნობილი ნამუშევრებია:
*[[პომპიდუს ცენტრი (პარიზი)|პომპიდუს ცენტრი]], [[პარიზი]] ([[1972]]-[[1978|78]])
*[[ლოიდსის შენობა]], [[ლონდონი]] ([[1979]]-[[1984|84]])
*[[ევროპის ადამიანთა უფლებების სასამართლო]] ([[1984]])
*[[ათასწლეულის თაღი]], [[ლონდონი]] ([[1999]])
*[[უელსის ეროვნული ასამბლეა]], [[კარდიფი]] (დაუმთავრებელი)

როჯერსი ათასწლეულის თაღის პროექტის ყველაზე აქტიური ლობისტი იყო და მას შემდეგ მისი რეპუტაცია საკმაოდ შეირყა. თუმცა კვლავაც მიიჩნევა ერთ-ერთ უმთავრეს საერთაშორისო არქიტეტორად, თაღის შემდეგ ის ნაკლებ მნიშვნელოვან პროექტებს ახორციელებს.

რამდენიმე წლის დამუშავების შემდეგ მისი "ნიუკასლი-თაინზე" რეგენერაციის ამბიციური გეგმა უარყოფილ იქნა. როჯერსი პოლიტიკურად აქტიური ლეიბორისტია და [[2000]] წელს დაწერა ბრიტანეთის მთავრობის “ურბანული რენესანსის” [[თეთრი ფურცელი]]. როჯერსი ამჟამად დიდი ლონდონის სამმართველოს არქიტექტურისა და ურბანიზმის პანელის თავმჯდომარეა.

მისი მეორე მეუღლე რუთ როჯერსი [[რივერ კაფე (ლონდონი)|რივერ კაფეს]] თანამფლობელია და ასევე ავტორია იტალიური სამზარეულოს წიგნების პოპულარული სერიისა.

==იხილეთ ასევე==
* [http://www.richardrogers.co.uk/ რიჩარდ როჯერსის ოფიციალური ვებგვერდი]

[[კატეგორია:ბრიტანელები]]
[[კატეგორია:არქიტექტორები]]

[[en:Richard Rogers]]
[[de:Richard Rogers]]
[[es:Richard Rogers]]
[[fr:Richard Rogers]]
[[pt:Richard Rogers]]
