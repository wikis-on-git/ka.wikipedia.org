'''ბაგრატიონ-იმერეტინსკი, დიმიტრი''' გიორგის ძე (* [[1799]] ან [[1800]]  ―     †     [[6 ნოემბერი]], [[1845]]), რუსეთის არმიის გენერალი. მცირეწლოვანი დიმიტრი, ისევე როგორც მისი უფროსი ძმა [[ბაგრატიონ-იმერეტინსკი, ალექსანდრე |  ალექსანდრე]], დაპატიმრებული ჰყავდა იმერეთის მეფეს [[სოლომონ II | სოლომონ II-ს]], რომელსაც სურდა დაეცვა ტახტი პოტენციური პრეტენდენტებისაგან. პატიმრობიდან გაქცევის შემდეგ ([[1811]])დასახლდა [[რუსეთი | რუსეთში]]. [[1816]] წელს დაამთავრა პაჟთა კორპუსი. სამხედრო სამსახური დაიწყო ლიტვის ულანთა პოლკში. [[1817]]-იდან მსახურობდა ლაიბ-გვარდიის ულანთა პოლკში. თავი გამოიჩინა [[1828]]-[[1829]] რუსეთ-ოსმალეთის ომში. [[1833]] დაინიშნა კურლანდიის, ხოლო [[1837]] გროდნოს ლაიბ-გვარდიის ჰუსართა პოლკების მეთაურად. 1836 წელს მიენიჭა გენერალ-მაიორის ჩინი. [[1845]]-იდან მეთაურობდა II მსუბუქ ცხენოსანთა დივიზიას. დასაფლავებულია [[სანქტ-პეტერბურგი  | სანქტ-პეტერბურგში]], [[ალექსანდრე ნეველის ლავრა | ალექსანდრე ნეველის ლავრაში]], ლაზარეს სასაფლაოზე.

[[კატეგორია: ქართველები]]
[[კატეგორია:გარდაცვლილი  1845]]
