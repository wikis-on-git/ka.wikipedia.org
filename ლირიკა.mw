'''ლირიკა''': (ბერძნ. lyrikos < lyra – მუსიკალური საკრავი, რომლის თანხლებითაც სრულდებოდა ლექსითი ნაწარმოებები) – მხატვრული ლიტერატურის გვარი [[ეპოსი|ეპოსთან]] და [[დრამა|დრამასთან]] ერთად, უსიუჟეტო ან მკრთალსიუჟეტიან [[ლექსი|ლექსით]] ნაწარმოებში. თუ ეპოსში სინამდვილე, გმირის ცხოვრება გადმოცემულია თხრობით, დრამაში ადამიანის ქცევა-ხასიათი ნაჩვენებია მოქმედებაში, ლირიკაში სინამდვილე განსახიერებულია პოეტის მიერ მიღებული შტაბეჭდილებების პრიზმით, გადმოცემულია ადამიანის ცალკეული განცდა, გრძნობა, აზრი, განწყობილება, მაგრამ ისე, რომ იგი არა მხოლოდ პირადული განდა-სატკივარია, არამედ გამოსახულია საზოგადოებრივად მნიშვნელოვანი. იგი შორდება განზოგადებულობით ავტორის პიროვნებას და წარმოადგენს ყველას სათქმელს.

ლირიკული ნაწარმოების გმირი მეტწილად ავტორია. ამიტომ ასეთი სახე გარკვეულ ცნებად იქცა, რადგან ადგილი აქვს მხატვრულ გამონაგონსაც. ის გვხვდება პროზაულ ნაწარმოებშიც (ლირიკული გადახვევა). ლირიკოსები: [[გურამიშვილი, დავით|დ. გურამიშვილი]], [[ბესიკი]], [[ბარათაშვილი, ნიკოლოზ|ბარათაშვილი]], [[წერეთელი, აკაკი|აკაკი]], [[ვაჟა-ფშაველა|ვაჟა]], [[ტაბიძე, გალაქტიონ|გალაქტიონი]], [[გოგლა]] და სხვა.

[[კატეგორია:ლიტერატურა]]
[[კატეგორია:ტერმინები]]
