[[სურათი:Walther_von_Brauchitsch-1.jpg|thumb|170px|ვალთერ ფონ ბრაუხიჩი]]
'''ვალთერ ფონ ბრაუხიჩი''' (''[[გერმ.]]:'' Walther von Brauchitsch) (* [[4 ოქტომბერი]] [[1881]], [[ბერლინი]]; † [[18 ოქტომბერი]] [[1948]], [[ჰამბურგი]]) - [[გერმანია|გერმანელი]] სამხედრო მოღვაწე, «[[ვერმახტი|ვერმახტის]]» [[გენერალ-ფელდმარშალი]] და არმიის მთავარსარდალი [[1938]]-[[1941]], [[გენერალი|გენერალ]] [[ბრაუხიჩი, ბერნჰარდ ფონ|ბერნჰარდ ფონ ბრაუხიჩის]] შვილი და მოტომრბოლელ [[ბრაუხიჩი, მანფრედ ფონ|მანფრედ ფონ ბრაუხიჩის]] ბიძა.



==ბიოგრაფია==

*[[1881]]
:[[4 ოქტომბერი]] - გენერალ [[ბრაუხიჩი, ბერნჰარდ ფონ|ბერნჰარდ ფონ ბრაუხიჩსა]] და მის მეუღლეს შარლოტე გორდონს შეეძინათ ვაჟი ვალთერი.
*[[1900]]
:კადეტთა სასწავლებლის დამთავრების შემდეგ ბრაუხიჩი [[პრუსია|პრუსიის]] არმიის გვარდიულ [[გრენადერი|გრენადერთა]] პოლკის [[ლეიტენანტი|ლეიტენანტად]] დაინიშნა.
*[[1910]]
:იქორწინა ელის ფონ კარშტეტზე (''[[გერმ.]]:'' Elis von Karstedt)
*[[1912]]
:გადაიყვანეს დიდ გენერალურ შტაბში სამუსაოდ.
*[[1914]]-[[1918]]
:[[პირველი მსოფლიო ომი|პირველი მსოფლიო ომის]] დროს სხვადასხვა სახის ჯარებში გენშტაბის ოფიცრად მსახურობდა.
*[[1921]]
:ბრაუხიჩმა [[მაიორი|მაიორის]] ჩინით სამსახური დაიწყო ახლად შექმნილ «[[რაიხსვერი|რაიხსვერში]]».
*[[1927]]
:დაინიშნა VI სამხედრო ოლქის შტაბის შეფად.
*[[1928]]
:მიენიჭა [[პოლკოვნიკი|პოლკოვნიკის]] სამხედრო წოდება.
*[[1929]]
:გადაყვანილ იქნა რაიხსვერის სამინისტროს სახმელეთო ჯარების საწვრთნელი განყოფილების უფროსის თანამდებობაზე.
*[[1931]]
:იმოგზაურა [[სსრკ|საბჭოთა კავშირში]], სადაც მან ხელი შეუწყო რაიხსვერისა და [[წითელი არმია|წითელი არმიის]] თანამშრომლობას.
*[[1933]]
:დაინიშნა I სამხედრო ოლქის (აღმ. პრუსია) მთავარსარდლად.
*[[1936]]
:მიენიჭა [[გენერალი|გენერლის]] სამხედრო წოოდება.
*[[1937]]
:ბრაუხიჩი დაინიშნა «[[ჰეერი|ჰეერის]]» მოტორიზირებული შენაერთების მთავარსარდლად.
*[[1938]]
:[[ფრიჩ-ბლომბერგის საქმე|ფრიჩ-ბლომბერგის სკანდალის]] და [[ფრიჩი, ვერნერ ფონ|ვერნერ ბარონ ფონ ფრიჩის]] გადაყენების შემდეგ იგი «ჰეერის» მთავარსარდალი გახდა. ამავე პერიოდში მან მიიღო დიდი ფინანსური დახმარება [[ჰიტლერი, ადოლფ|ფიურერისაგან]] და გაეყარა ცოლს.
:ბრაუხიჩმა იქორწინა შარლოტე შმიტზე (''[[გერმ.]]:'' Charlotte Schmidt).
:[[სუდეტები|სუდეტების]] კრიზისის დროს იგი იზიარებდა გენერალ [[ბეკი, ლუდვიგ|ლუდვიგ ბეკის]] სამხედრო პოზიციას, თუმც აშკარად ფიურერის ოპოზიციაში დადგომა ვერ შეძლო.
*[[1939]]-[[1941]]
:[[მმო|მეორე მსოფლიო ომში]] იგი ხელმძღვანელობდა «ჰეერის» ოპერაციებს [[პოლონეთი|პოლონეთში]], [[საფრანგეთი|საფრანგეთში]] და [[სსრკ|საბჭოთა კავშირში]]. მისი სტრატეგიული გადაწყვეტილებები ხშირად აწყდებოდა ჰიტლერის სურვილს, რის გამოც მან არაერთხელ დაწერა განცხადება გადადგომის თაობაზე, რაზეც ყოველთვის უარი მიიღო. მიუხედავად აზრთა სხვაობისა ბრაუხიჩი «[[ვიდერშტანდი|ვიდერშტანდს]]» არ შეერთებია.
*[[1940]]
:მიენიჭა [[გენერალ-ფელდმარშალი|გენერალ-ფელდმარშლის]] სამხედრო წოდება.
*[[1941]]
:[[დეკემბერი]]: სსრკ-ზე წარუმატებელი [[ბლიცკრიგი|ბლიცკრიგის]] მიზეზად ჰიტლერმა ბრაუხიჩი დაასახელა და ეს უკანასკნელი «ჰეერის» მთავარსარდლობიდან გადააყენა. მისი ადგილი თვითონ ჰიტლერმა დაიკავა.
*[[1944]]
:[[1944 წლის 20 ივლისის პუტჩი]] ბრაუხიჩმა სახალხოდ დაგმო, თუმცა სემდგომში ზოგიერთ ბრალდებულს უშუამდგომლა ჰიტლერთან.
*[[1945]]-[[1946]]
:იგი მოწმედ იყო [[ნიურნბერგის პროცესი|ნიურნბერგის პროცესზე]]
*[[1948]]
:[[18 ოქტომბერი]] - ბრაუხიჩი ქ. [[ჰამბურგი|ჰამბურგში]] ბრიტანელთა ტყვეობაში გარდაიცვალა.
   








[[de:Walther von Brauchitsch]]
[[en:Walther von Brauchitsch]]
[[es:Walther von Brauchitsch]]
[[it:Walther von Brauchitsch]]
[[nl:Walther von Brauchitsch]]
[[no:Walther von Brauchitsch]]
[[pl:Walther von Brauchitsch]]
[[sl:Walther von Brauchitsch]]
[[sv:Walther von Brauchitsch]]
