ქალაქი [[საქართველო|საქართველოში]], [[იმერეთის მხარე|იმერეთის მხარის]] ადმინისტრაციული ცენტრი. მდებარეობს მდინარე [[რიონი|რიონზე]]. ოფიციალურად ქალაქად გამოცხადდა [[1811]] წელს, თუმცა უფრო ადრინდელ პერიოდში ([[730]] წ., [[980]]-[[1072]] წწ.) იგი მოიხსენიება საქართველოს მნიშვნელოვან ქალაქთა რიცხვში. მოსახლეობა 186 ათასი ([[2002]] წ.). ქუთაისი მნიშვნელობით საქართველოს მეორე სამრეწველო და კულტურული ქალაქია. აქ მდებარეობდა მძიმე, მსუბუქი და კვების მრეწველობის მრავალი საწარმო, კულტურის ობიექტები: უნივერსიტეტი, ინსტიტუტები, თეატრები, გალერეები.


ქუთაისის დოკუმენტური ისტორია იწყება ძვ.წ. III საუკუნიდან, თუმცა ანტიკური ავტორები მას თვლიან ძველი [[კოლხეთის სამეფო|კოლხეთის სამეფოს]] (ძვ.წ. VIII ს.) დედაქალაქად. ქუთაისის ძველი სახელებია: აია, ქუთაია, ქუთათისიუმი. საუკუნეების განმავლობაში, VIII-დან XIX სს-მდე, დასავლეთქართული სახელმწიფოს (მოგვიანებით იმერეთის სამეფოს) ცენტრი. [[1810]]-[[1917]] წლებში ქუთაისი [[რუსეთის იმპერია|რუსეთის იმპერიაში]] შედიოდა.
 

შუა საუკუნეებში ქუთაისის სახელი უკავშირდებოდა დავით აღმაშენებლის მოღვაწეობას, ახალ ეპოქაში - [[წერეთელი, აკაკი|ა.წერეთლის]], [[ფალიაშვილი, ზაქარია|ზ.ფალიაშვილის]], [[მარჯანიშვილი, კოტე|კ.მარჯანიშვილის]] საქმიანობასთან. ქუთაისის და მისი შემოგარენის მთავარი ღირშესანიშნაობანია: [[ბაგრატის ტაძარი|ბაგრატის ტაძრის]] ნანგრევები (XI ს.), [[გელათის მონასტერი]] (XII ს.), [[გეგუთის ციხე]] (XII ს.), [[სათაფლია|სათაფლიის]] მღვიმური ნაკრძალი, ბალნეოლოგიური კურორტი [[წყალტუბო]]. ქუთაისში არის [[ქუთაის-გაენათის ეპარქია|ქუთაის-გაენათის ეპარქიის]] კათედრა და რეზიდენცია.

[[კატეგორია:საქართველოს ქალაქები]]
