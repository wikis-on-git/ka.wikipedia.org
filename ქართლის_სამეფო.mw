'''ქართლის სამეფო''', ფეოდალური სახელმწიფო [[1484]]-[[1762]], საქართველოს ერთიანი ფეოდალური მონარქიის პოლიტიკური დაშლის (XV საუკუნის II ნახევარი) შედეგად ჩამოყალიბებული სახელმწიფო, რომლის ცენტრი იყო ქ. თბილისი.

თითქმის ორნახევარი საუკუნის გამნავლობაში უცხოელ დამპყრობთა განუწყვეტელი შემოსევებით ეკონომიკურად და პოლიტიკურად დასუსტებულ საქართველოს XV საუკუნის შუა წლებში ახალი აგრესიული სახელმწიფო ოსმალეთი დაუმეზობლდა. საქართველოში გაძლიერდა შინაფეოდალური ომები. [[1463]] საქართველოს მეფე [[გიორგი VIII]] [[ჩიხორის ბრძოლა|ჩიხორის ბრძოლაში]] (ახლანდელი [[ჩხარი|ჩხარის]] ჩრდილო-აღმოსავლეთით) დაამარცხა ბაგრატ ბაგრატიონმა, რომელმაც თავი [[იმერეთის სამეფო|იმერეთის]] მეფედ გამოაცხადა (შემდეგში ქართლ-იმერეთის მეფე [[ბაგრატ VI]]). [[1465]] [[სამცხე-საათაბაგო|სამცხე-საათაბაგოს]] მთავარმა [[ყვარყვარე II ჯაყელი|ყვარყვარე II-მ]] გიორგი VIII ტყვედ ჩაიგდო. ამით ისარგებლა ბაგრატმა, რომელმაც [[1466]] ქართლი დაიჭირა და თავი მეფეთა მეფედ გამოაცხადა. ტყვეობიდან განთავისუფლებულმა გიორგი VIII-მ ვერ შეძლო ტახტის დაბრუნება, კახეთში გადავიდა და საფუძველი ჩაუყარა [[კახეთის სამეფო|კახეთის სამეფოს]] დამოუკიდებელ არსებობას. ქართლისა და იმერეთის მეფე გახდა ბაგრატ VI ([[1466]]-[[1478]]) ქართლ-იმერეთის სამეფოში შინაფეოდალური ბრძოლები გრძელდებოდა მეფე [[კონსტანტინე II|კონსტანტინე II-ის]] ([[1478]]-[[1505]]) დროსაც. [[1483]] [[არადეთის ბრძოლა|არადეთის ბრძოლაში]] ყვარყვარე II-მ დაამარცხა კონსტანტინე II, ამით ისარგებლა ბაგრატ VI-ის ძემ [[ალექსანდრე II, ბაგრატ VI-ის ძე|ალექსანდრემ]] და [[1484]] თავი დასავლეთ საქართველოს მეფედ გამოაცხადა. კონსტანტინე II-ის ცდა, აღედგინა ქართლ-იმერეთის ერთიანობა, [[1489]] მარცხით დამთავრდა. ასე ჩაეყარა საფუძველი ქართლის სამეფოს დამოუკიდებელ არსებობას. 



{{საქართველოს ისტორია}}

[[კატეგორია:საქართველოს სამეფო-სამთავროები]]
