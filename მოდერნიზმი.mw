'''მოდერნიზმი''' (ლათ.: modernus «თანამედროვე, ბოლოდროინდელი») კულტურული მიმდინარეობაა, ძირითადად მოიცავს პროგრესულ [[ხელოვნება|ხელოვნებასა]] და [[არქიტექტურა|არქიტექტურას]], [[მუსიკა|მუსიკას]], [[ლიტერატურა|ლიტერატურასა]] და [[დიზაინი|დიზაინს]], რომელიც [[1914]] წლამდე დეკადაში აღმოცენდა. ეს იყო ხელოვანთა და დიზაინერთა მოძრაობა მე-19 საუკუნის აკადემიური და ისტორიული ტრადიციების წინააღმდეგ, ციდლობდა რა აჰყოლოდა სახეშეცვლილი თანამედროვე მსოფლიოს ახალ ეკონომიკურ, სოციალურ და პოლიტიკურ ასპექტებს.

ნაწილი კულტუროლოგებისა მე-20 საუკუნეს ჰყოფენ მოდერნისტულ და [[პოსტმოდერნიზმი|პოსტმოდერნისტულ]] პერიოდებად, მაშინ როცა სხვები იხილავენ მათ, როგორც ერთი უფრო ხანგრძლივი პერიოდის ორ ნაწილს. ამ სტატიაში განხილულია მოძრაობა, რომელიც განვითარდა გვიანდელ მე-19 და ადრეულ მე-20 საუკუნეებში, და ის არ მოიცავს პოსტმოდერნიზმს.

==ისტორია==
მოდერნისტული მოძრაობა ჩაისახა მე-19 საუკუნის შუა წლებში [[საფრანგეთი|საფრანგეთში]], და მისი ფუძემდებელი იდეა იყო ხელოვნების, ლიტერატურის, სოციალური ორგანიზაციისა და ყოველდღიური ცხოვრების ტრადიციული ფორმების მოძველება, რაც მნიშვნელოვანს ხდიდა მათი უკუგდებასა და კულტურის მუდამ ახალი ფორმების ძიებას. მოდერნიზმი წამახალისებელი იყო არსებობის ყველა ფორმის, კომერციიდან ფილოსოფიამდე გადახედვი, იმ მიზნით, რომ მოძებნილიყო პროგრესის ხელის შემშლელი გარემოება, მისი ახლით, შესაბამისად უკეთესი გზით შეცვლით. მოდერნის მთავარი არგუმენტით მე-20 საუკუნის რეალიები პერმანენტული და გარდუვალი იყო, და შესაბამისად ხალხს მათი სამყაროს ადაპტირება უნდა მოეხდინა, იმ იდეის გათავისებით, რომ ის რაც ახალია ასევე კარგია და ლამაზი.

===მოდერნიზმის პრეკურსორები===
მე-19 საუკუნის პირველი ნახევარი ევროპისთვის აღინიშნა ტურბულენტური ომებისა და რევოლუციების სერიით, რომელმაც თანდათან დასაბამი მისცა ახალი იდეებისა და დოქტრინების სერიას, ე.წ. [[რომანტიზმი|რომანტიზმს]]. ეს იდეები ფოკუსს ახდენენ ინდივიდის სუბიექტურ გამოცდილებაზე, ბუნების უზენაესობაზე როგორც ხელოვნების სტანდარტულ სუბიექტზე, გამოხატვის რევოლუციურ ან რადიკალურ მიმართულებებზე, და ინდივიდუალურ თავისუფლებაზე. საკუნის შუა წლებში ამგვარი რადიკალიზმი შესამჩნევად განლედა და ჩნდება ამ იდეათა სტაბილურ მმართველობის ფომრებთან სინთეზი, ნაწილობრივ 1848 წლის ჩაშლილი რომანტიკული რევოლუციების გამო. ეს მასტაბილიზებელი სინთეზი გახდა საფუძველი იდეისა, რომ '''ის რაც "რეალურია" დომინირებს იმაზე რაც სუბიექტურია'''. ეს იდეები განზოგადებას ჰპოულობს [[ბისმარკი, ოტო ფონ|ოტო ფონ ბისმარკის]] "რეალპოლიტიკ"-ში, "პრაქტიკული" ფილოსოფიული იდეებით, როგორიცაა [[პოზიტივიზმი]] და საერთო კულტურული ნორმებით, რომელსაც ამჟამად "[[ვიქტორიანური ერა|ვიქტორიანულ ერად]]" მოიხსენიებენ.




{{ხელოვნება}}

[[კატეგორია:ხელოვნების მიმდინარეობები]]
[[კატეგორია:მოდერნიზმი]]

[[be:Мадэрнізм]]
[[ca:Modernisme]]
[[cs:Modernismus]]
[[da:Modernisme]]
[[de:Moderne]]
[[en:Modernism]]
[[es:Modernismo]]
[[eo:Modernismo]]
[[fr:Modernisme]]
[[gl:Modernismo]]
[[he:מודרניזם]]
[[nl:Modernisme]]
[[ja:モダニズム]]
[[no:Modernisme]]
[[pt:Modernismo]]
[[ro:Modernism]]
[[ru:Модернизм]]
[[fi:Modernismi]]
[[sr:Модернизам]]
[[sv:Modernism]]
[[zh:現代主義]]
