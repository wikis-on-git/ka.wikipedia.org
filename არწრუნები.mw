'''არწრუნები''' – გავლენიანი [[სომხები|სომხური]] საგვარეულო, ცნობილია [[IV საუკუნე|IV]] საუკუნიდან. მათი საგვარეულო სამფლობელო იყო ადამეკერტი (თანამედროვე ბაშკალი). [[VII საუკუნე|VII]] საუკუნეში შეიძინეს რშტუნის საგვარეულო სამფლობელოები [[ვანის ტბა|ვანის ტბის]] სამხრეთ სანაპიროზე. მათი პოლიტიკური ცენტრი იყო ვანი, შემდგომში მათ დაიმორჩილეს მთელი ოლქი და აქ, [[908]] წელს, [[ვასპურაკანის სამეფო]] გამოაცხადეს, რომელმაც [[1021]] წლამდე იარსება. სამეფო დინასტიის დამაარსებელი იყო გაგიკი. სელჩუკთა შემოსევების შემდეგ მეფე სენექერიმმა თავისი სამეფო [[ბიზანტია|ბიზანტიელებს]] დაუთმო. არწრუნთა საგვარეულო შემდეგ აღთამარის კათოლიკოსის სახელოს ფლობდა.

[[კატეგორია:მსოფლიოს დინასტიები]]
