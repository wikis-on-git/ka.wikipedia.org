[[სურათი:Piotr I 1.jpg|thumb|200px|პიოტრ I]]
'''პიოტრ I''' დიდი (''[[რუსული ენა|რუს.]]:'' Пётр I Великий; თვითონ თავის თავს ეძახდა გერმანულად '''პეტერ''' - Пeтeрь)  (* [[9 ივნისი]] [[1672]], [[მოსკოვი]]; † [[8 თებერვალი]] [[1725]], [[სანკტ-პეტერბურგი]]) - [[რუსეთი|რუსეთის]] [[რუსეთის ცარების სია|ცარი]] [[1682]]-[[1721]] და [[რუსეთის იმპერატორების სია|იმპერატორი]] [[1721]]-[[1725]] წლებში.


==ბავშვობა და სიყმაწვილე==
პიოტრი დაიბადა [[1672]] წელს [[კრემლი (მოსკოვი)|კრემლში]]. იგი რუსეთის ცარის [[ალეკსეი I (რუსეთი)|ალეკსეი მოხაილოვიჩის]]  მე-12 შვილი იყო. დედამისი [[ნარიშკინა, ნატალია კირილოვნა|ნატალია ნარიშკინა]] ალეკსეის მეორე ცოლი იყო. მამისა და უფროსი ძმის, ცარ [[ფედორ III (რუსეთი)|ფედორ III]]-ის სიკვდილის შემდეგ პატარა პიოტრი ძალაუფლებისთვის მებრძოლ ბოიართა ორი დაჯგუფების ბრძოლის ცენტრში აღმოჩნდა. ერთის მხრივ [[მილოსლავსკი|მილოსლავსკები]] - ცარ ალეკსეის პირველი ცოლის სანათესაო და მეორეს მხრივ [[ნარიშკინი|ნარიშკინები]] - პიოტრის დედის ნატალიას გვარეულობა სამეფო ტახტზე თავიანთი კანდიდატის დასმისათვის იბრძოდნენ.

[[1682]] წელს ცარ ფედორის დასაფლავების შემდგომ [[ბოიარი|ბოიარების]] [[დუმა|დუმამ]] პატრიარქ იოაკიმის დასტურით პიოტრი ცარად გამოაცხადა. თუმცა მალე მოსკოვში მილოსლავსკებისა და პიოტრის უფროსი დის ცარევნა [[რომანოვა, სოფია ალეკსეევნა|სოფიას]] მიერ პროვოცირებული [[სტრელეცი|სტრელეცების]] ბუნტი დაიწყო, რომელსაც ნარიშკინების საგვარეულოს მრავალი წარმომადგენელი ემსხვერპლა. საბოლოოდ ორივე ძმა, პიოტრი და [[ივან V (რუსეთი)|ივანი]] ერთდროულად იქნენ ტახტზე დასმული. ივანი მართალია "უფროს" ცარად ითვლებოდა, მაგრამ სინამდვილეში მთელი ძალაუფლება ხელში აიღო სოფიამ, რომელმაც თავი რეგენტად გამოაცხადა და სამეფო საქმეებს სრულიად ჩამოაშორა ნატალია ნარიშკინა. სოფიას მმართველობის დროს პიოტრი დედასთან ერთად მოსკოვის მიმდებარე სოფლებში - კოლომენსკოესა და პრეობრაჟენსკოეში ცხოვრობდა.

17 წლის ასაკში დედის დაჟინებული მოთხოვნის შემდეგ პიოტრმა თავისი ნების წინააღმდეგ იქორწინა [[ლოპუხინა, ევდოკია ფიოდოროვნა|ევდოკია ლოპუხინაზე]]. მიუხედავად ცარევიჩ [[რომანოვ, ალეკსეი პეტროვიჩ|ალეკსეის]] დაბადებისა [[1690]] წელს იგი დემონსტრაციულად იგნორირებას უკეთებდა მეუღლეს. [[1689]] წელს ცარევნა სოფია კვლავ შეეცადა მოეწყო სტრელეცების ბუნტი. მას გამიზნული ჰქონდა პიოტრი მთლიანად ჩამოეცილებინა სახელმწიფო საქმიანობისათვის და ერთპიროვნული მმართველი გამხდარიყო, მაგრამ ნარიშკინებმა ამჯერად დაასწრეს სოფიას. იგი დაააპატიმრეს, ჩამოართვეს რეგენტობა და [[ნოვოდევიჩის მონასტერი|ნოვოდევიჩის მონასტერში]] გამოკეტეს. ივან V, რომელიც ამ დროისათვის გონებასუსტი და თითქმის ბრმა იყო, მის სიკვდილამდე ([[1696]]) ნომინალურ თანამმართველად იქნა დატოვებული.

[[კატეგორია:რუსები]]
[[კატეგორია:რუსეთის მმართველები]]

[[bg:Петър I (Русия)]]
[[cs:Petr Veliký]]
[[cy:Pedr I o Rwsia]]
[[da:Peter den Store]]
[[de:Peter der Große]]
[[en:Peter I of Russia]]
[[eo:Petro la Granda]]
[[es:Pedro I de Rusia]]
[[et:Peeter I]]
[[fi:Pietari Suuri]]
[[fr:Pierre Ier de Russie]]
[[fy:Peter de Grutte]]
[[he:פיוטר הגדול]]
[[io:Peter 1ma]]
[[it:Pietro I di Russia]]
[[ja:ピョートル1世]]
[[ko:러시아의 표트르 1세]]
[[la:Petrus I (imperator Russiae)]]
[[lt:Petras I]]
[[nl:Peter de Grote]]
[[no:Peter I av Russland]]
[[pl:Piotr I Wielki]]
[[pt:Pedro I da Rússia]]
[[ro:Petru I al Rusiei]]
[[ru:Пётр I Великий]]
[[sl:Peter Veliki]]
[[sr:Петар Велики]]
[[sv:Peter I av Ryssland]]
[[tt:Piter I]]
[[uk:Петро I Романов]]
[[zh:彼得大帝]]
