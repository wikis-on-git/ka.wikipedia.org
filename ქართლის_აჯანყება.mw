'''ქართლის აჯანყება 1742-1745''', ქართლის მოსახლეობის ბრძოლა სპარსელთა ბატონობის წინააღმდეგ. გამოიწვია მძიმე გადასახადმა (დაახლოებით ახლანდელი 6 ათასი ტ პური), რომელიც [[ნადირ-შაჰი, მუჰამედ|ნადირ-შაჰმა]] ქართლის მოსახლეობას შეაწერა (მანამდე შაჰმა ქართლს დაახლოებით 9 ათასი ტ პური წაართვა, ნაცვლად შეწერილი დაახლოებით 1800 ტ). მოსახლეობას აუტანელ ტვირთად აწვა ყიზილბაშური ხარკი ("მალუჯათი"), ჯარის სავალდებულო შენახვა ("ნუქერი"), სპარსეთის ჯარისათვის "სურსათის" გადასახადი და ა. შ. 


აჯანყებას სათავეში ჩაუდგა [[ამილახვარი, გივი ანდუყაფარის ძე|გივი ანდუყაფარის ძე ამილახვარი]]. აჯანყებულები ქსნის ხეობაში გამაგრდნენ. მიიმხრეს [[არაგვის ხეობა]] და [[საამილახვრო|საამილახვროც]]. [[კახეთის სამეფო|კახეთის]] მეფემ [[თეიმურაზ II|თეიმურაზ II-მ]] მათ მხარი არ დაუჭირა. ნადირ-შაჰი დიდ ლაშრქრობას აწრობდა [[დაღესტანი|დაღესტანში]] და ძალიან სჭირდებოდა ტრანსპორტი. მან შერიგება შესთავაზს ამილახვარს და პატიება აღუთქვა, მაგრამ უშედეგოდ.  

ამილახვარმა ბორჯომის ხეობაც დაიკავა და კავშირი დაამყარა ახალციხის ფაშასთან. ახალციხიდან აჯანყებულები ტყვია-წამალსა და ფულს იღებდნენ. გ. ამილახვარმა ქართლში მიიწვია [[ბაქარი]] ([[ვახტანგ VI|ვახტანგ VI-ის]] ძე), რომელიც იმჟამად [[ასტრახანი|ასტრახანში]] იმყოფებოდა და გზებს ეძებდა სამეფო ტახტის დასაკავებლად. შაჰმა ერთხელ კიდევ სცადა ამილახვარის შერიგება, მაგრამ მიზანს ვერ მიაღწია და თავადების მოსყიდვა-გადაბირების გზას დაადგა. მალე ქართველ [[თავადი|თავადთა]] შორის მტრობამ იჩინა თავი. ამილახვარმა [[სამაჩაბლო]] დაარბია, [[შიდა ქართლი|შიდა ქართლის]] თავადებმა - [[ქვემო ქართლი]]. შინაომები გაჩაღდა ცალკეულ საგვარეულოებს შიგნითაც. აჯანყება თანდათან შინაფეოდალურ ომად იქცა. ოსმალებთან დაკავშირებამ სახელი გაუტეხა მას. აჯანყებული ქართლის თავადების წინააღმდეგ აქტიურად გამოვიდა თეიმურაზ II. შაჰის მხარდაჭერით მან არაგვის ხეობა . მისი ძალაუფლება მთიულ-მოხევეებმაც. [[1744]] თეიმურაზს ქსნისხეველებიც მიუვიდნენ. გივის ამილახვარმა [[ამილახვარი, რევაზ|რევაზ ამილახვარმა]] [[წირქოლის ციხე]] უომრად გადასცა თეიმურაზ II-ს. გ. ამილახვრის მდგომარეობა შეირყა. მან ქართლში ოსმალები მოიწვია. თეიმურაზ II-მ და [[ერეკლე II|ერეკლე II-მ]] [[აჩაბეთის ბრძოლა|აჩაბეთის ბრძოლაში]] გ. ამილახვარი და მისი დამხმარე თურქთა ჯარი დაამარცხეს.  შაჰმა ქართლისა და ყაზახ-ბორჩალოს მმართველად თეიმურაზ II დანიშნა.

გ. ამილახვარმა ისევ მოიწვია ოსმალები, რომლებმაც გორთან დაამარცხა თეიმურაზ II, მაგრამ ერეკლე II-მ მოულოდნელი დარტყმით არაგვთან დაამარცხა ოსმალები და აიძულა ისინი ქართლიდან წასულიყვნენ. [[1744]] წლის [[ივნისი|ივნისში]] შაჰმა თეიმურაზ II-ს ქართლის მეფობა უბოძა. ქართლში თეიმურაზის მომხრეები მომრეავლდნენ. [[1745]] წლის დასაწყისში გ. ამილახვარი [[სურამის ციხე|სურამის ციხეში]] იყო გამომწყვდეული. 5 თვის ალყის შემდეგ ციხე დაეცა. თეიმურაზ II-მ შაჰის მოთხოვნით გ. ამილახვარი [[ირანი|ირანში]] გაგზავნა. 

აჯანყება დამთავრდა. მიუხედავად აჯანყების დამარცხებისა, შაჰი იძულებული გახდა ქართლში ქრისტიანი მეფე დაენიშნა. მაჰმადიან მეფეთა ბატონობის პერიოდი დამთავრდა. ამასთან შაჰი იძულებული გახდა ქართველთათვის გარკვეული შეღავათი მიეცა.


==ლიტერატურა==

* ''ბერძენიშვილი, ნ.'', XVIII საუკუნის საქართველოს ისტორიიდან, მის წიგნ.: საქართველოს ისტორიის საკითხები, წგნ. 2, თბ., 1965

* ''გვრიტიშვილი დ.'', ქართველი ხალხის ბრძოლის ისტორიიდან თურქ და სპარს დამპყრობლების წინააღმდეგ XVIII საუკუნის პირველ ნახევარში (გივი ამილახვრის აჯანყება), «მიმოხილვა», 1953, [ტ.] 3.





[[კატეგორია:საქართველოს აჯანყებები]]
