'''არსენ I''', ''არსენ დიდი'', ''არსენ საფარელი'' (* დაახლოებით [[820]]/[[830]] ―    † [[877]]/[[887]]), [[ქართველები|ქართველი]] საეკლესიო მოღვაწე და მწერალი.

ცნობები მისი [[ბიოგრაფია|ბიორგაფიიდან]] [[გიორგი მერჩულე|გიორგი მერჩულის]] "გრიგოლ ხანძთელის ცხოვრებამ" შემოინახა. არსენ I, სამცხის დიდი ფეოდალი მირიანის ძე, 6 წლისა იყო, როცა გრიგოლ ხანძთელის მოწაფეებმა თეოდორემ და ქრისტოფორემ ხანძთის მონასტერში წაიყვანეს. იქ კარგი აღზრდა-განათლება მიიღო. მამამისმა საეკლესიო კრების დაუკითხავად ქართლის კათოლიკოსად დაადგინა. ქართლის ეპისკოპოსებმა მიიმხრეს [[მამფალი]] გუარამ დიდი, [[საეკლესიო კრებები|საეკლესიო კრება]] მოიწვიეს და "მძლავრობით" დადგენილი კათოლიკოსის წინაღღმდეგ გაილაშქრეს, მაგრამ [[გრიგოლ ხანძთელი|გრიგოლ ხანძთელს]] არსენ I-თვის დაუჭერია მხარი და კრებას იგი კათოლიკოსად დაუმტკიცებია. 

არსენ I-ს მიეწერება პოლემიკური თხზულება "განყოფისათჳს ქართლისა და სომხითისა", რომელიც ეხება ქართველ-სომეხთა სარწმუნოებრივი ურთიერთობასა და განხეთქილების ისტორიას, მიზნად ისახავს "განყოფის" ისტორიულ-პოლიტიკურ და სარწმუნოებრივ-დოგმატიკურ მიზეზების გარკვევას. ზოგი მკვლევარი ამ თხზულების ავტორად თვლის არსენის სახელით ცნობილ სხვადასხვა მოღვაწეს (VII საუკუნის არსენ კათოლიკოსს, X საუკუნის [[არსენ II]] კათოლიკოსს, [[არსენ იყალთოელი|არსენ იყალთოელს]]).



[[კატეგორია:ქართველები]]
[[კატეგორია:ქართველი საეკლესიო მოღვაწეები]]
