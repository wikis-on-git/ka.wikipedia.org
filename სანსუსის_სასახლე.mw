[[Image:Potsdam - Schloss Sanssouci.jpg|400px|thumb|სანსუსის სამხრეთის, ბაღის ფასადი]]
[[Image:Potsdam schloss sanssouci b.jpg|400px|thumb|ბაღის ფასადი. ფრედერიკ დიდმა არ გაითვალისწინა არქიტექტორის რჩევა პირველი სართული მიწის დონიდან მაღლა აეწია. შედეგად სასახლემ მისი მდებარეობა მაქსიმალურად ვერ გამოიყენა - მისი ფანჯრებიდან ხედი არ მოსჩანს და ბაღის ქვემო ტერასებიდან ის უფრო ორანჟერეას წააგავს ვინემ სასახლეს.]]
'''სანსუსი'''  (''[[ფრანგ.]]'' sans souci = დარდის გარეშე)-- სასახლე [[პოტსდამი|პოტსდამში]], [[გერმანია]]. ეს იყო [[ფრედერიკ დიდი|ფრედერიკ დიდის]], [[პრუსია|პრუსიის]] მეფის ზაფხულის სასახლე და დიდებულებით ხშირად [[ვერსალი|ვერსალის]] გერმანულ მოპაექრედ ითვლება. მიუხედავად იმისა, რომ სანსუსი უფრო ინტიმურ [[როკოკო|როკოკოს]] სტილშია და გაცილებით მცირეა, ვინემ მისი ფრანგული [[ბაროკო|ბაროკოს]] სტილის დობილი, ის გამოირჩევა ურიცხვი მცირე ტაძრითა და შადრევნით სანსუსის პარკში. 

სასახლის პროექტი ეკუთვნის გეორგ ვენცესლაუს ფონ კნობელსდორფს (1745-47) ფრედერიკ დიდის სურვილისამებრ ჰქონოდა კერძო რეზიდენცია, სადაც მას საშუალება ექნებოდა [[ბერლინი|ბერლინის]] კარის პომპეზურობისა და ცერემონიებისგან დაესვენა. სასახლე სიდიდით ერთ-სართულიან ვილას ბევრად არ აღემატება, შესაბამისად, ის უფრო [[შატო დე მარლი|შატო დე მარლის]] ჰგავს ვინემ ვერსალს. მასში მხოლოდ ათი მთავარი ოთახია და შენობა ტერასებად დაყოფილ ბორცვზეა განლაგებული პარკის ცენტრში. სასახლის დიზაინსა და დეკორაციებზე მეფის პირადი გემოვნების გავლენა იმდენად დიდი იყო, რომ მას "ფრედერიკულ როკოკოს" უწოდებენ.

მე-19 საუკუნის განამვლობაში სასახლე [[ფრედერიკ უილიამ IV]]-ის რეზიდენცია იყო. მან დაიქირავა არქიტექტორი ლუდვიგ პერსიუსი სასახლის აღდგენისა და გაფართოებისთვის, ხოლო ფერდინანდ ფონ არნიმს კი დაევალა მიდამოსა და ხედის გაუმჯობესება. ქალაქი პოტსდამი მისი სასახლებითურთ გამორჩეული ადგილი იყო გერმანიის საიმპერატორო ოჯახის რეზიდენციისთვის 1918 წელს ჰოჰენზოლერნის დინასტიის მმართველობის დამხობამდე.

[[მმო|მეორე მსოფლიო ომის]] შემდეგ სასახლე აღმოსავლეთ გერმანიის პოპულარული ტურისტული ღირშესანიშნაობა გახდა. 1990 წელს გერმანიის გაერთიანების შემდეგ აღსრულებულ იქნა ფრედერიკ დიდის საბოლოო სურვილი: მისი ნეშთი დააბრუნეს მის უსაყვარლეს ადგილას და დაკრძალეს ახალ სამარხში მის მიერ შექმნილი ბაღების თავთან. სანსუსი და მისი ბაღები 1990 წელს [[იუნესკო|იუნესკოს]] მიერ მსოფლიო კულტურული მემკვიდრეობის ძეგლთა სიაში იქნა შეტანილი; მას ამჟამად ყოველწლიურად მილიონზე მეტი დამთვალიერებელი ჰყავს მთელი მსოფლიოდან.

{{არქიტექტურა}}

[[კატეგორია:პრუსიის სასახლეები]]
[[კატეგორია:მსოფლიო კულტურული მემკვიდრეობის ძეგლები]]
[[კატეგორია:როკოკო]]

{{Link FA|de}}
[[da:Sanssouci]]
[[de:Sanssouci]]
[[en:Sanssouci]]
[[es:Sanssouci]]
[[fr:Palais de Sanssouci]]
[[ja:サンスーシ宮殿]]
[[he: ארמון סנסוסי]]
[[nl:Sanssouci]]
[[no:Sanssouci]]
[[pl:Sanssouci]]
[[pt:Sanssouci]]
[[sr:Сансуси]]
[[sv:Sanssouci]]
[[zh:無憂宮]]
