ქალაქი და ზღვისპირა კლიმატური კურორტი [[საქართველო|საქართველოში]], [[აფხაზეთის ავტონომიური რესპუბლიკა|აფხაზეთის ავტონომიური რესპუბლიკის]] [[გუდაუთის რაიონი|გუდაუთის რაიონში]], ყოფილი ფსირცხა. ქალაქად გამოცხადდა [[1987]] წელს. მოსახლეობა 4,3 ათასი ([[1989]] წ.). ქალაქი მდებარეობს [[შავი ზღვა|შავი ზღვის]] სანაპიროზე და მიმდებარე მთების სამხრეთ კალთებზე. სოხუმიდან 18 კილომეტრითაა დაშორებული. [[1875]] წელს ათონის მთის ძირას, ძველი ანაკოფიის ადგილას დაარსდა ახალი ათონის მონასტერი (აქედან წარმოსდგება ქალაქის სახელი). ივერიის მთის თავზე შემორჩენილია ანტიკური ტაძრისა და ძველი ციხესიმაგრის ნანგრევები. ამავე მთის ძირას არის ახალი ათონის კარსტული მღვიმეები, რომლებიც მასობრივი ტურიზმის ობიექტია. აქ არის მხარეთმცოდნეობის მუზეუმი.

[[კატეგორია:საქართველოს ქალაქები]]
