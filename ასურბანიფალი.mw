'''ასურბანიფალი''', [[ასურეთი|ასურეთის]] მეფე ძველი  წელთაღრიცხვით 669-დაახლოებით 633. თავისი მამისაგან, [[ასარხადონი|ასარხადონისაგან]], მემკვიდრეობით მიიღო დიდი იმპერია, რომლის მთლიანობის შენარჩუნებისათვის თავგამოდებით იბრძოდა მთელი თავისი მეფობის მანძილზე. ერთხანს ხელმეორედ დაიმორჩილა გამდგარი [[ეგვიპტე]], თუმცა ეს ქვეყანა ძველი  წელთაღრიცხვით 655 საბოლოოდ ჩამოსცილდა ასურეთს. კვლავ დაიპყრო ქალაქები [[ტვიროსი]] ([[ფინიკია|ფინიკიაში]]) და [[არვადი]] ([[სირია|სირიაში]]). ასურბანიფალი ებრძოდა [[სკვითები|სკვითებს]], [[კიმერიელები|კიმერიელებს]], [[სპარსელები|სპარსელებსა]] და [[მიდიელები|მიდიელებს]]. მშვიდობიანი ურთიერთობა ჰქონდა [[ურარტუ|ურარტუსთან]], რომელიც ასევე შევიწროვებული იყო გარეშე მტრებისგან. ასურბანიფალს დიდი ბრძოლა მოუხდა მის წინააღმდეგ შექმნილ კოალიციასთან, რომელშიც შედიოდნენ ბაბილონელები, ელამელები, [[არამეელები]], [[ქალდეელები]] და სხვ. მათ სათავეში ედგა ასურბანიფალის ძმა, [[ბაბილონეთი|ბაბილონეთის]] მმართველი შამაშშუმუქინი. ასურბანიფალმა დაამარცხა ჯერ ბაბილონეთი (648), შემდეგ [[ელამი]] (639) და სხვა მისი მოკავშირეები. ასურბანიფალის შემდეგ ასურეთი დიდმა ანარქიამ მოიცვა და მალე სრულიად გაანადგურეს მეზობლებმა (605).

საქვეყნოდ ცნობილია "ასურბანიფალის ბიბლიოთეკა", რომელიც აღმოჩნდა ასურეთის ერთ-ერთი დედაქალაქის [[ნინევია|ნინევიის]] [[1849]]-[[1854|54]] გათხრების დროს (ახლანდელი კუიუნჯიკის გორაკზე). ეს იყო  ლურსმულით ნაწერი ათეულათასობით თიხის ფირფიტისაგან შემდგარი არქივი, რომელიც შეიცავდა სხვადასხვა დროის აურულ და ბაბილონურ ისტორიას, რელიგიას, მაგიურ და სამეცნიერო ტექსტებს. კერძოდ, აქ იპოვეს პირველად [[გილგამეშის ეპოსი|გილგამეშის, ძველი ბაბილ. ეპოსის]], ტექსტი და სხვა პირველხარისხოვანი ძეგლები, რომლებიც დედნებისა თუ ასლების სახით შეუკრებიათ ასურბანიფალის განკარგულებით; ასურბანიფალი თავდაპირველად [[ქურუმი |ქურუმობისათვის]] ემზადებოდა და კარგად იცოდა [[სოლისებრი დამწერლობა|ლურსმული დამწერლობა]]. მკვლევარნი, ჩვეულებრივ, ასურბანიფალის განსწავლულობასა და ინტერესს მიაწერენ ასეთი გრანდიოზული "ბიბლიოთეკის" შექმნას.

[[de:Assurbanipal]]
[[en:Ashurbanipal]]
[[fr:Assurbanipal]]
[[nl:Assurbanipal]]
[[pl:Aszurbanipal]]
[[pt:Assurbanipal]]
[[ru:Ашшурбанапал]]
[[uk:Ашшурбаніпал]]
