'''ბახტაძე, ილია''' ლუკას ძე (ფსევდონიმი ხონელი)(* [[26 მაისი]]. [[1859]], დაბა [[ხონი]] ―  †
[[13 ივლისი]]. [[1900]], [[სოხუმი]]), [[ქართველები | ქართველი]] პუბლიცისტი, ჟურნალისტი, მთარგმნელი. სწავლობდა [[ქუთაისის | ქუთაისის]] გიმნაზიაში. იყო [[პეტერბურგი | პეტერბურგის]] [[უნივერსიტეტი | უნივერსიტეტის]] თავისუფალი მსმენელი. მისი პირველი წერილი გამოქვეყნდა [[1876]] ("დროება", N 64). პეტერბურგში ყოფნისას თანამშრომლობდა რუსულ პრესაში ("პორიადოკი", "სტრანა"). [[1881]] "დროებაში" (N 68) დაიბეჭდა ბახტაძის პეტერბურგიდან გამოგზავნილი წერილი "ვიცინოთ თუ ვიტიროთ?" ავტორი დასცინოდა იმპერატორ ალექსანდრე III-ის კურთხევაზე წარგზავნილ ქუთაისის გუბერნიის თავად-აზნაურთა დელეგაციას, რომელმაც მოითხოვა, მოკლული იმპერატორის ალექსანდრე II-ის სამახსოვრო ვენზელი უნდა ვატაროთო. ბახტაძე სხვადასხვა დროს თანამშრომლობდა ჟურნალ-გაზეთებში "კავკაზი", "დროება", "ივერია", "ნოვოე ობოზრენიე", "კვალი", "მოამბე" და სხვ., სატირულ-იუმორისტული ფელეტონების სერიაში "საკვირაო სხარტულა", "სახელდახელო", "კვირის საუბარი", "კვირის სურათები" და სხვ. ამხელდა იმდროინდელი საზოგადოებრივი ცხოვრების ნაკლოვანებებს. ბახტაძემ თარგმნა [[სალტიკოვ-შჩედრინი, მიხეილ | მ. სალტიკოვ-შჩედრინის]], ა. ბუვიეს, [[ზოლა, ემილ | ე. ზოლას]], [[დოდე, ალფონა | ა. დოდესა]] და სხვების თხზულებანი.




[[კატეგორია:ქართველები]]
