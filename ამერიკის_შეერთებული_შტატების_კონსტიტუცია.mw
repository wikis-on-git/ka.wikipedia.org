[[სურათი:const1.jpg|thumb|200px|აშშ კონსტიტუცია, I გვერდი]]
[[სურათი:const2.jpg|thumb|200px|აშშ კონსტიტუცია, II გვერდი]]
[[სურათი:const3.jpg|thumb|200px|აშშ კონსტიტუცია, III გვერდი]]
[[სურათი:const4.jpg|thumb|200px|აშშ კონსტიტუცია, IV გვერდი]]
[[სურათი:ink_con.jpg|thumb|200px|სამელნე რომლის საშუალებითაც ხელი მოეწერა კონსტიტუციას]]
'''ამერიკის შეერთებული შტატების კონსტიტუცია''' წარმოადგენს, [[ამერიკის შეერთებული შტატები|ამერიკის შეერთებული შტატების]] უზენაეს კანონს. მასზე მუშაობა დასრულდა [[1787]] წლის [[17 სექტემბერი|17 სექტემბერს]], რის შემდეგაც სპეციალური კონვენციით მოხდა [[რატიფიკაცია]] თითოეული შტატის მიერ. ამით შეიქმნა სუვერენული შტატების ფედერალური გაერთიანება და ამ გაერთიანების მმართველი ფედერალური მთავრობა. იგი ძალაში შევიდა [[1789]] წელს და გამოყენებულია მოდელად სხვა სახელმწიფოების მიერ. ამერიკის შეერთებული შტატების კონსტიტუცია ამჟამად მოქმედ, დაწერილ, კონსტიტუციებს შორის ყველაზე ძველია. 


==ისტორია==

[[ამერიკის რევოლუცია|ამერიკის რევოლუციის]] დროს [[ცამეტი კოლონია|13 შტატის]] მიერ შეიქმნა ძალიან სუსტი ცენტრალური მთავრობა, რომლის ერთადერთი კომპონენტიც კონგრესი იყო, რომელიც ხელმძღვანელობდა [[კონფედერაციის სტატიები|კონფედერაციის სტატიებით]]. კონგრესმა ვერაფრით შეძლო [[ტეხასი|ტეხასის]] შემოერთება, რადგან არ არსებობდა არც საამართლო და არც აღმასრულებელი ხელისუფლება, რომელიც ხელს შეუწყობდა ამ საკითხის მოგვარებას. სტატიებში ცვლილებების შეტანისათვის საჭირო იყო წარმომადგენელთა თანხმობა, თუმცა მაშინდელი დელეგატები არასერიოზულად უდგებოდნენ საკითხს, სხდომებს აცდენდნენ,  რის გამოც მნიშვნელოვანი გადაწყვეტილებების მისაღებად ქვორუმი არ იკრიბებოდა.

[[1786]] წლის სექტემბერში, ხუთი შტატის წარმომადგენელთაგან შემდგარი კომისია შეიკრიბა [[ანაპოლისის კონვენცია|ანაპოლისის კონვენციაზე]], რათა განეხილათ კონფედერაციის სტატიების რეგულირება და დალაგება, რომელიც ხელს შეუწყობდა კომერციის განვითარებას. მათ [[ფილადელფია|ფილადელფიაში]] მიიწვიეს შტატების წარმომადგენლები, რათა განეხილათ ფედერალური მთავრობის შექმნის იდეა. [[1787]] წლის [[21 თებერვალი|21 თებერვალს]] დებატების შედეგად გადაწყდა კონფედერაციის სტატიების კიდევ ერთხელ შესწორება. თორმეტი შტატი ([[როდ აილენდი|როდ აილენდის]] გამოკლებით) დაეთანხმა ამ გადაწყვეტილებას და დაიგეგმა [[1787]] წლის მაისში შეხვედრა. მიღებული რეზოლუცია ითვალისწინებდა არსებული კანონმდებლობის შესწორებასა და დახვეწას, თუმცა შემდეგ გადაწყდა ახალი კონსტიტუციის შექმნა. [[1787]] წლის [[17 სექტემბერი|17 სექტემბერს]]  ახალ კონსტიტუციაზე მუშაობა დასრულდა, ხოლო [[1789]] წლის [[4 მარტი|4 მარტს]], მას შემდეგ რაც შტატებმა მისი რატიფიცირება მოახდინეს, ძალაში შევიდა . 

კონსტიტუციის ორიგინალი ინახება ეროვნულ არქივში, [[ვაშინგტონი, კოლუმბიის ოლქი|ვაშინგტონში]] (კოლუმბიის ოლქი).

==კონსტიტუციური კანონმდებლობა==


კონსტიტუციური კანონმდებლობა ეს არის კანონთა კრებული რომელიც მოიცავს კანონებს რომელიც განსაზღვრავს შტატების მართვას, შტატებს შორის ურთიერთობას, ან თითოეული შტატისა და ფედერალური მთავრობის ურთიერთობას. ასევე საქმის წარმოებას აღმასრულებელ, საკანონმდებლო და სასამართლო ხელისუფლებებს შორის. ის ასევე განსაზღვრავს თითოეული მოქალაქის და პიროვნების ურთიერთობას ფედერალურ და შტატების მთავრობებთან.

==მთავრობა==

მიუხედავად იმის რომ კონსტიტუციაში, მისი მიღების შემდეგ შევიდა რამდენიმე ცვლილება, ფუნდამენტი და მის მიერ განსაზღრული მთავრობის სტრუქტურა ისეთივეა როგორიც ეს იყო 1789 წელს. 

არსებობს ხელისუფლების სამი შტო – [[აღმასრულებელი ხელისუფლება|აღმასრულებელი]], [[საკანონმდებლო ხელისუფლება|საკანონმდებლო]] და [[სასამართლო ხელისუფლება|სასამართლო]] – ისინი ერთმანეთისგან გამოყოფილები არიან, მაგრამ თითოეული მათგანის უფლებები რეგულირდება დანარჩენი ორის მიერ.  სახელმწიფო ხელისუფლება ხორციელდება ხელისუფლების დანაწილების პრინციპზე დაყრდნობით, ეს პრინციპი ნაწილობრივ ეყრდნობა [[მონტესკიე, შარლ დე სეკონდა|ბარონ დე მონტესკიეს]] იდეებს.

კონსტიტუცია და ყველა ის კანონი რომელიც მისგან გამომდინარეობს, რომელიც დამტკიცებულია [[სენატი|სენატის]] მიერ, დგას ყველა სხვა კანონზე და სააღსრულებო აქტზე 
მაღლა. თუ ამერიკის შეერთებული შტატების სასამართლო გამოიტანს [[ანტიკონსტიტუციური|ანტიკონსტიტუციურ]] გადაწყვეტილებას ის იქნება გაუქმებული. თუ
რომელიმე [[საჯარო მოხელე]] გამოსცემს რაიმე აქტს, რეზოლუციას ან ბრძანებას და ის იცნობა ანტიკონსტიტუციურად
ფედერალური სასამართლო მას გააუქმებს (იხ. [[''აშშ ნიქსონის წინააღმდეგ'']]).

[[მეთოთხმეტე შესწორება|მეთოთხმეტე შესწორების]] ძალაში შესვლის შემდეგ, ყველა პიროვნება არის თანაბარია კანონის წინაშე. ყველა შტატი თანასწორია და ამ პრინციპებზე დაყრდნობით არცერთ მათგანს არ შეუძლია მიიღოს რაიმე პრივილეგია ფედერალური მთავრობისგან. კონსტიტუციის თანახმად ყველა შტატი ვალდებულია სცნოს და პატივისცეს სხვა შტატების კანონებს. 

კონსტიტუციის მეხუთე თავის მიხედვით, კონგრესს შეუძლია წამოაყენოს წინადადება კონსტიტუციაში ცვლილებების შეტანის თაობაზე. ასევე შტატების 2 მესამედს შეუძლია შეიტანოს წინადადება კონსტიტუციაში ცვლილებების შეტანის თაობაზე. მას შემდეგ რაც შესწორება მიღებული იქნება, ის ითვლება კონსტიტუციის ნაწილად.

==პრეამბულა==
[[სურათი:constp.png|thumb|250px|left|კონსტიტუციაზე ხელის მოწერი პროცესი, ავტ. ჰოვარდ კრისტი]]

პრეამბულაში ვკითხულობთ:

''ჩვენ, ამერიკის შეერთებული შტატების ხალხი, უფრო დახვეწილი გაერთიანების შესაქმნელად, სამართლიანობის დასამკვიდრებლად, შიდა სტაბილიზაციის დასამყარებლად, საერთო თავდაცვის უზრუნველსაყოფად, სოციალური დონის გასაუმჯობესებლად და ჩვენი და ჩვენი შთამომავლობის თავისუფლების გასამტკიცებლად, ვაარსებთ ამ კონსტიტუციას ამერიკის შეერთებული შტატებისათვის''. 

პრეამბულა არც კრძალავს და არც აკანონებს რაიმე ქმედებას, ის უბრალოდ არის განმარტება იმისა თუ რისთვის შეიქმნა კონსტიტუცია. პრეამბულა როგორც ასეთი არის პირველი სამი სიტყვა ('''''We the People''''').





==კონსტიტუციის თავები==

კონსტიტუცია შედგება შვიდი თავისგან



===საკანონმდებლო ხელისუფლება===
[[სურათი:Uscongress.gif|100px|left]]
'''პირველი თავი''' აარსებს ხელისფლების საკანონმდებლო შტოს, [[ამერიკის შეერთებული შტატების კონგრესი|ამერიკის შეერთებული შტატების კონგრესს]], რომელიც შედგება [[წარმომადგენელთა პალატა |წარმომადგენელთა პალატისა]] და [[ამერიკის შეერთებული შტატების სენატი|სენატისაგან]]. კონსტიტუციის ეს ნაწილი განსაზღვრავს ორივე პალატის, არჩევნების წესსა და მისი წევრების უფლებამოსილებებს. პირველი თავი ასევე კანონწარმოების პროცედურას და საკანონმდებლო ხელისუფლების უფლებამოვალეობას განსაზღვრავს. და ბოლოს ის აწესებს ლიმიტებს ფედერალურ და შტატების საკანონმდებლო ორგანოებზე.


===აღმასრულებელი ხელისუფლება===
[[სურათი:USPresidentialSeal1.jpg|100px|left]]
მეორე თავი აღწერს [[ამერიკის შეერთებული შტატების პრეზიდენტი|პრეზიდენტის]] ფუნქციებს (აღმასრულებელ ხელისუფლებას): პრეზიდენტის არჩევის წესს, მისი კაბინეტის უფლებამოსილებანს, მოვალეობებს და ა.შ. ის ასევე განსაზღვრავს [[ამერიკის შეერთებული შტატების ვიცე პრეზიდენტი|ამერიკის შეერთებული შტატების ვიცე პრეზიდენტის]] ფუნქციას და ადგენს რომ ვიცე პრეზიდენტი ხდება პრეზიენტის მოვალეობის შემსრულებელი იმ შემთხვევაში თუ პრეზიდენტი ქმედუუნაროა, გარდაიცვლება ან გადადგება, ამ ნაწილის შესახებ უფრო დაწვრილებით არის ნათქვამი აშშ კონსტიტუციის ოცდამეხუთე შესწორებაში.

მეორე თავი ასევე განსაზღვრავს [[იმპიჩმენტი|იმპიჩმენტის]] და სხვა საჯარო მოხელეების გადაყენების პროცედურებს (პრეზიდენტი, ვიცე პრეზიდენტი, მოსამართლეები და სხვ.). (იხ. [[საპრეზიდენტო რესპუბლიკა]]).


===სასამართლო ხელისუფლება=== 
[[სურათი:cort.png|100px|left]]
'''მესამე თავი''' აღწერს [[ამერიკის შეერთებული შტატების ფედერალური სასამართლო|სასამართლო სისტემას]] (სასამართლო შტო), [[უზენაესი სასამართლო|უზენაესი სასამართლოს]] ჩათვლით. ამ თავში არის მოთხოვნა, რომ იყოს უზენაესი სასამართლო, რომელსაც დაექმვემდებარება მასზე დაბალი რანგის სასამართლოები; უზენაეს სასამართლოს აქვს უფლება, არა მარტო გადახედოს დაქვემდებარებული სასამართლოების მიერ გამოტანილ გადაწყვეტილებებს, არამედ საჭიროების შემთხვევაში შეცვალოს კიდეც.  მესამე თავი ასევე ადგენს, რომ [[სისხლის სამართლის პროცესი|სისხლის სამართლის პორცესებისას]] აუცილებელია  [[მსაჯულები|მსაჯულების]] არსებობა. [[სახელმწიფო ღალატი|სახელმწიფო ღალატის]] შემთხვევაში საქმის განხილვა ევალება კონგრესს.

===შტატების უფლებები===

'''მეოთხე თავი''' განსაზღვრავს ურთიერთობებს შტატებსა და ფედერალურ მთავრობას შორის და ურთიერთობებს თვითონ შტატებს შორის . კონგრესი უფლებამოსილია დაარეგულიროს შტატების ხელისფლების მიერ გამოცემული აქტები და სხვა დოკუმენტები. შტატებს ეკრძალებათ ადგილობრივი მოსახლის პრივილეგირებულად გამოცხადება სხვა შტატის მცხოვრებთან შედარებით, მაგალითად, დაუშვებელი და აკრძალულია [[არიზონა|არიზონაში]] ჩადენილი დანაშაულისთვის [[ოჰაიო|ოჰაიოს]] მცხოვრების უფრო მკაცრად გასამართლება, ვიდრე იმავე დანაშაულისათვის დაკავებული არიზონელისა. საჭიროების შემთხვევაში შტატებს შორის შესაძლებელია დამნაშავის [[ექსტრადიცია]]. ადამიანს შტატიდან შტატში გადაადგილება შეუძლია დაუბრკოლებლად.

===ცვლილებების შეტანის პროცედურები===

'''მეხუთე თავი''' განსაზღვრავს იმ პროცედურებს, რომლებიც აუცილებელია კონსტიტუციაში ცვლილებების შესატანად. კონსტიტუციის ამ ნაწილის მიხედვით ცვლილებების შესახებ წინადადების შეტანა ხდება ორი ხერხით: პირველი - კონგრესის, მეორე შტატების მოწვეული [[ეროვნული კონვენცია|ნაციონალური კონვენციის]] მიერ. კონგრესს შეუძლია ცვლილების შესახებ წინადადების გატანა იმ შემთხვევაში, თუ ორი მესამედი იქნება თანახმა (ქვორუმის ორი მესამედიც საკმარისია, არ არის აუცილებელი მთლიანი შემადგენლობის ორი მესამედი იყოს).  მეორე ხერხის ფარგლებში სენატი იწვევს ეროვნულ კონვენციას, შტატების ორ მესამედს შეაქვს კონგრესში თანხმობა კონსტიტუციური ცვლილებების თაობაზე, ამის შემდეგ თუ შტატების სამი მეოთხედი ამ ცვლილების რატიფიცირებას მოახდენს ის შედის ძალაში. დღემდე გამოყენებულია მხოლოდ პირველი ხერხი, ანუ ცვლილებების შეტანაზე წინადადებას აყენებს კონგრესი, მეორე ხერხის გამოყენება ქვეყანას არ დასჭირებიათ.

===ფედერალური ხელისუფლება===

'''მეექვსე თავი''' აარსებს კონსტიტუციას და ყველა კანონსა და ხელშეკრულებას რომელიც გაფორმებულია ამერიკის შეერთებული შტატების მიერ ამავე კონსტიტუციის ფარგლებში. მეექვსე თავის მიხედვით ამერიკის შეერთებული შტატების ყველა მოსამართლემ, საჯარო მოხელემ და საკანონმდებლო ორგანოს მუშაკმა უნდა დადოს ფიცი კონსტიტუციის დაცვის შესახებ. 






===რატიფიკაცია===

მეშვიდე თავი ადგენს მოთხონებს კონსტიტუციის რატიფიკაციის შესახებ. კონსტიტუცია არ შევა ძალაში ვიდრე მის რატიფიკაციას არ მოახდენს ცხრა ან მეტი შტატი. ნიუ ჰემფშირი იყო მეცხრე შტატი რომელმაც რატიფიკაცია მოახდინა [[1788]] წლის 21 ივნისს. კონფედერაციის კონგრესმა, ნიუ ჰამფშირის მიერ კონსტიტუციის რატიფიცირების შემდეგ დაადგინა დღე რომლის შემდეგაც ყველა აქტი შედგებოდა კონსტიტუციის ქვეშ, ეს თარიღი არის [[1789]] წლის 4 მარტი. 

 

{| cellpadding=3 cellspacing=4 style="margin:3px; border:3px solid #000000;text-align:left" align=left
!bgcolor=#000000 colspan=3|
|-
|'''თარიღი'''||'''შტატი'''||'''მხარდამჭერი'''
|-
!bgcolor="#000000" colspan="3"|
|-
|[[7 დეკემბერი]], [[1787]]||'''[[დელავერი]]'''||100%
|-
!bgcolor="#000000" colspan="3"|
|-
|[[12 დეკემბერი]], 1787||'''[[პენსილვანია]]'''||67%
|-
!bgcolor="#000000" colspan="3"|
|-
|[[18 დეკემბერი]], 1787||'''[[ნიუ ჯერსი]]'''||100%
|-
!bgcolor="#000000" colspan="3"|
|-
|[[2 იანვარი, 1788]]||'''[[ჯორჯია]]'''||100%
|-
!bgcolor="#000000" colspan="3"|
|-
|[[9 იანვარი]], 1788||'''[[კონექტიკუტი]]'''||76%
|-
!bgcolor="#000000" colspan="3"|
|-
|[[6 თებერვალი]], 1788||'''[[მასაჩუსეცი]]'''||53%
|-
|[[28 აპრილი]], 1788||'''[[მერილენდი]]'''||85%
|-
!bgcolor="#000000" colspan="3"|
|-
|[[23 მაისი]], 1788||'''[[სამხ. კაროლინა]]'''||67%
|-
!bgcolor="#000000" colspan="3"|
|-
|[[21 ივნისი]], 1788||'''[[ნიუ ჰემფშირი]]'''||55%
|-
!bgcolor="#000000" colspan="3"|
|-
|[[25 ივნისი]], 1788||'''[[ვირჯინია]]'''||53%
|-
!bgcolor="#000000" colspan="3"|
|-
|[[26 ივლისი]], 1788||'''[[ნიუ იორკი]]'''||53%
|-
!bgcolor="#000000" colspan="3"|
|-
|[[21 ნოემბერი]], 1789||'''[[ჩრდ. კაროლინა]]'''||72%
|-
!bgcolor="#000000" colspan="3"|
|-
|[[29 მაისი]], 1790||'''[[როდ აილენდი]]'''||52%
|}




















































===ცვლილებები===

ამერიკის შეერთებული შტატების კონსტიტუციაში შეტანილი შესწორებების რაოდენობა არის სულ 27. მათ შორის პირველი 10 ცვლილება შეტანილ იქნა ერთად და მოიხსენიება როგორც კანონი უფლებების შესახებ (ინგლ. Bill of rights). შემდეგი 17 შეწორება შეტანილი იქნა ცალ ცალკე. 

===კანონი უფლებების შესახებ (1 – 10)=== 
[[სურათი:bill1.jpg|200px|thumb|კანონი უფლებების შესახებ]]
კანონი უფლებების შესახებ არის ტერმინი რომლითაც მოიხსენიება ამერიკის შეერთებული შტატების კონსტიტუციაში შეტანილი პირველი ათი შესწორება. როდესაც კონსიტუცია წარუდგინეს შტატებს რატიფიცირებისათვის, კონსტიტუციის მოწინააღმდეგეებმა წამოაყენეს ბრალდება, თითქოს კონსტიტუციასი ამ კანონის არ არსებობა იყო კარგად გათვლილი რათა ამერიკელებე ბევრი უფლება ჩამორთმეოდათ. მაშინ ფედერალისტებმა მათ სიტყვა მისცეს რომ კანონი უფლებების შესახებ შესწორების სახით კონგრესის პირველივე სხდომაზე შევიდოდა. ამ დოკუმენტის ორიგინალი დღეს დღეობით აშშ–ს ეროვნულ არქივებში ინახება. 

კანონი უფლებების შესახებ განსაზღვრავს და აკანონებს შემდეგ უფლებებს: სიტყვის თავისუფლება, პრესის თავისუფლება, რწმენის თავისუფლება.  

===სხვა შესწორებები (11–27)===

მიუხედავად იმის რომ კანონი უფლებების შესახებ განსაზღვრავს ბევრ გარემოებას და უფლებას, დროთა განმავლობაში საჭირო გახდა სხვა და სხვა შესწორებების შეტანაც:

*[[მეთერთმეტე შესწორება]] ([[1795]]) – შტატისა და მოქალაქის ურთიერთობა ფედერალურ 
სასამართლოში საქმის წარმოებასთან დაკავშირებით.

*[[მეთორმეტე შესწორება]] ([[1804]]) – საპრეზიდენტო არჩევნების წესების შესახებ.

*[[მეცამეტე შესწორება]] ([[1865]]) – მონობის გაუქმება.

*[[მეთოთხმეტე შესწორება]] ([[1868]]) – ამერიკის შეერთებული შტატების მოქალაქეობის შესახებ. კანონის წინაშე თანასწორუფლებიანობის შესახებ.

*[[მეთხუთმეტე შესწორება]] ([[1870]]) – სხვა რასის წარმომადგენლების არჩევნებში მონაწილეობის უფლების შესახებ.

*[[მეთექვსმეტე შესწორება]] ([[1913]]) – საშემოსავლო გადასახადის შესახებ.

*[[მეჩვიდმეტე შესწორება]] ([[1913]]) – სენატორების პირდაპირი არჩევის შესახებ.

*[[მეთვრამეტე შესწორება]] ([[1919]]) – ე.წ. მშრალი კანონი (შემდგომში შეცვლილია ოცდამეერთე შესწორებით)

*[[მეცხრამეტე შესწორება]] ([[1920]]) – მდედრობითი სქესის წარმომადგენელთა არჩევნებში მონაწილეობის უფლების შესახებ.

*[[მეოცე შესწორება]] ([[1933]]) – საპრეზიდენტო და კონგრესის ვადის შესახებ.

*[[ოცდამეერთე შესწორება]] ([[1933]]) – აუქმებს მეთვრამეტე შესწორებას (მშრალ კანონს).

*[[ოცდამეორე შესწორება]] ([[1951]]) – მიხედვით მოქალაქეს მხოლოდ ორჯერ შეუძლია გახდეს პრეზიდენტი. 

*[[ოცდამესამე შესწორება]] ([[1961]]) – კოლუმბიის ოლქის მცხოვრებლებს შეუძლიათ არჩევნებში კენჭისყრა. 

*[[ოცდამეოთხე შესწორება]] ([[1964]]) – აიკრძალა არჩევნეში მონაწილეობისას მოქალაქისათვის რაიმე გადასახადის დაკისრება.

*[[ოცდამეხუთე შესწორება]] ([[1967]]) – ვიცე პრეზიდენტის და პრეზიდენტის შესახებ.

*[[ოცამეექვსე შესწორება]] ([[1971]]) – მოქალაქეებს 18 წლიდან ეძლევათ არჩევნებში ხმის მიცემის უფლება.

*[[ოცდამეშვიდე შესწორება]] ([[1992]]) – საკანონმდებლო ორგანოს წევრების ხელფასის გაზრდის პროცედურის შესახებ.

===არარატიფიცირებული შესწორებები===

1789 წლის შემდეგ 10,000–ზე მეტი შესწორება იქნა უარყოფილი. 



===განხლვის პროცესში მყოფი შესწორებები===

ამჟამად განხილვის პროცესში ძალიან ცოტა პროექტია მათშორის არის შესწორებები [[აშშ კონსტიტუციის შესწორების პროექტი ქორწინების შესახებ|ქორწინების შესახებ]], [[აშშ კონსტიტუციის შესწორების პროექტი დროშის და სახელწიფო სიმბოლიკის შეურაწყოფის შესახებ|დროშის და სახელწიფო სიმბოლიკის შეურაწყოფის შესახებ]] და სხვ.


[[bg:Конституция на САЩ]]
[[de:Verfassung der USA]]
[[en:United States Constitution]]
[[eo:Usona Konstitucio]]
[[es:Constitución de los Estados Unidos de América]]
[[fi:Yhdysvaltain perustuslaki]]
[[fr:Constitution des États-Unis d'Amérique]]
[[he:חוקת ארצות הברית]]
[[hu:Az Amerikai Egyesült Államok Alkotmánya]]
[[it:Costituzione degli Stati Uniti d'America]]
[[ja:アメリカ合衆国憲法]]
[[nl:Grondwet van de Verenigde Staten]]
[[pl:Konstytucja Stanów Zjednoczonych]]
[[pt:Constituição dos Estados Unidos da América]]
[[ru:Конституция США]]
[[sv:USA:s konstitution]]
[[vi:Hiến pháp Hoa Kỳ]]
[[zh:美利坚合众国宪法]]
