<div style="float:right">[[Image:IrakliBagrationi.jpg]]</div>

'''ბაგრატიონ-მუხრალელი, ირაკლი''' (*[[ 21 მარტი]], [[1909]], [[თბილისი]]  ―     †  [[30 ოქტომბერი]], [[1977]], [[მადრიდი]]), გამოჩენილი [[ქართველები|ქართველი]] საზოგადო და პოლიტიკური მოღვაწე, [[ბაგრატიონები|ბაგრატიონთა]] მუხრანბატონების შტოს შთამომავალი, ქართული პოლიტიკური ემიგრაციის თვალსაჩინო წარმომადგენელი, ბაგრატიონთა სამეფო სახლის მეთაური ევროპაში. 

ბოლშევიკური რუსეთის მიერ [[საქართველოს დემოკრატიული რესპუბლიკა|საქართველოს დემოკრატიული რესპუბლიკის]] (1918-1921) ოკუპაციიისთანავე, [[1921]] წელს, მცირეწლოვანი ბაგრატიონ-მუხრანელი მშობლებთან ერთად ემიგრაციაში წავიდა. უმაღლესი განათლება მიიღო გერმანიაში. [[1930]]-იანი წლების შუა ხანებიდან ცხოვრობდა [[იტალია|იტალიაში]]. [[1940]] წელს რომში დაქორწინდა იტალიელი გრაფის ჰუგო პასკუინის ასულზე - მარია ანტუანეტზე, რომლისგანაც [[1944]] წლის დამდეგს შეეძინა შვილი გიორგი (ხორხე), ევროპაში ბაგრატიონთა სამეფო სახლის ამჟამინდელი მეთაური. მეუღლის გარდაცვალების შემდეგ, [[1944]] წლის დამლევს, ბაგრატიონ-მუხრანელი საცხოვრებლად ესპანეთში გადავიდა, სადაც [[1946]] წელს ესპანეთის ბურბონთა სამეფო სახლის წევრი, -ინფანტა მარია-მერსედეს გავიერა შეირთო, რომელიც ესპანეთის მეფის [[ალფონსო XIII | ალფონსო XIII-ის]] დის - მარია ტერეზა ბურბონის ქალიშვილი იყო. მათ ეყოლათ ქალ-ვაჟი - მარიამი (* [[1947]]) და ბაგრატი (*[[1949]]). ინფანტას გარდაცვალების შემდეგ ([[1961]]) ბაგრატიონ-მუხრანელი დაქორწინდა მარია პასკუალზე.

ირაკლი ბაგრატიონ-მუხრანელი გახლდათ თვალსაჩინო საზოგადო და პოლიტიკური მოღვაწე. [[1939]] წელს მან დააარსა დღეს ევროპაში ფართოდ ცნობილი რაინდული ორდენი "'''მაცხოვრის კვართის ორდენი'''", რომლის პირველი დიდოსტატი (Grand Master) თავად იყო (დღეს ორდენს ხელმძღვანელობს [[ბაგრატიონ-მუხრანელი, გიორგი (ხორხე)|გიორგი {ხორხე) ბაგრატიონ-მუხრანელი]]). ამასთან, იგი იყო "იერუსალიმის  წმ. იოანეს ორდენის" რაინდი.

[[1942]] წელს ი. ბაგრატიონ-მუხრანელის თაოსნობით [[გერმანია|გერმანიაში]] დაარსდა ქართული პატრიოტული პოლიტიკური ორგანიზაცია "'''ქართველ ტრადიციონალისტთა კავშირი'''", რომლის უზენაესი მიზანი იყო საქართველოს დახსნა საბჭოთა იმპერიის მარწუხებიდან და ქვეყანაში კონსტიტუციური მონარქიის შემოღება.


[[კატეგორია:ქართველები|ბაგრატიონ-მუხრანელი, ირაკლი]]
[[კატეგორია:დაბადებული  1909]]
[[კატეგორია:გარდაცვლილი  1977]]
