[[ჭავჭავაძე, ილია|ილია ჭავჭავაძემ]] და მისმა თანამებრძოლებმა თანამედროვე, ლიტერატურული ქართული ენის დახვეწის მიზნით ჩაატარეს ქართული დამწერლობის ისტორიაში ერთ-ერთი უმნიშვნელოვანესი რეფორმა - მათ ქართული ანბანიდან ამოაგდეს 5 მოძველებული, არქაული ასო-ნიშანი, რომელიც ცოცხალ ქართულ ენაში აღარ გამოიყენებოდა.

ფართო საგანმანათლებლო საქმიანობის გასაშლელად ი.ჭავჭავაძემ და მისმა თანამებრძოლებმა [[1879]] წელს დააარსეს “ქართველთა შორის წერა-კითხვის გამავრცელებელი საზოგადოება”, რომელმაც ფასდაუდებელი ამაგი დასდო ქართული ეროვნული პედაგოგიური აზრისა და განათლების ეროვნული სისტემის განვითარების საქმეს. რად ღირს თუნდაც ის ფაქტი, რომ სწორედ ამ საზოგადოების მიერ XIX საუკუნის 80-იან წლებში [[თბილისი|თბილისსა]] და [[ქუთაისი|ქუთაისში]] დაფუძნდა ქართული სათავადაზნაურო გიმნაზიები, რომლებშიც სწავლება მიმდინარეობდა ქართულ ენაზე. წერა-კითხვის გამავრცელებელი საზოგადოების მოღვაწეთაგან განსაკუთრებით უნდა გამოიყოს ქართული პედაგოგიური აზრის გამოჩენილ წარმომადგენელთა [[გოგებაშვილი, იაკობ|იაკობ გოგებაშვილის]], [[ხუნდაძე, სილოვან|სილოვან ხუნდაძის]], [[ოცხელი, იოსებ|იოსებ ოცხელის]], [[გომელაური, ივანე|ივანე გომელაურის]] და სხვათა ღვაწლი.
