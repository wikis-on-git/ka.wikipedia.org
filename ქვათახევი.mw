[[სურათი:Kvataxevi.jpg|thumb|ქვათახევი]]
'''ქვათახევი''', ქართული ხუროთმოძღვრების ძეგლი. მდებარეობს ქართლში, [[კასპის რაიონი|კასპის რაიონის]] [[კავთისხევი|სოფ. კავთისხევიდან]] 7 კმ-ზე [[კავთური|მდ. კავთურის]] სათავესთან.

ქვათახევის სამონასტრო კომპლექსში შედის მთავარი ტაძარი, სატრაპეზო, კოშკი და სენაკები. თავდაპირველად დედათა მონასტერი იყო. ქვათახევის ტაძარი ხუროთმოძღვრული ფორმებითა და მორთულობით ახლოს დგას [[ბეთანია|ბეთანიის ტაძართან]]. იგი XII-XIII საუკუნეების მიჯნით თარიღდება და მიეკუთვნება იმ ძეგლთა ჯგუფს, რომლებშიც საბოლოოს შემუშავდა ქართული გუმბათოვანი ეკლესიის კანონიკური ფორმები (დამოკლებული და კვადრატს მიახლოებულია გეგმა, გუმბათი საყრდენად 4 თავისუფლად მდგარი ბოძის ნაცვლად დარჩენილია ბოძების ერთი ქყვილი, მეორე - აღმოსავლეთით წყვილი კი საკურთხევლის კედლებთანაა შერწყმული; აღარ არის პატრონიკეები, შენობის კორპუსი რამდენადმე დადაბლებულია, გუმბათის ყელი კი წაგრძელებული). 

ქვათახევის ტაძარში შიგა სივრცე შექმნილი ჯვრის მკლავებითა და მათ გადაკვეთაზე აღმართული გუმბათით. სამხრეთიდან და დასავლეთიდან კარიბჭეებით გაფორმებული თითო შესასვლელია. ფასადები შემოსილია სუფთად გათლილი თეთრი ქვის კვადრატებით. ტაძარი უხვადაა შემკული მდიდრული ჩუწურთმებით. მორთულობა თავმოყრილია სარკმლის ირგვლივ, არმოსავლეთ ფასადზე გამოსახულია კუთხით დაყენებული კვადრატები, დიდი ჯვარი. სარკმლები შემკულია მოჩუქურთმებული საპირეებით. ასევე უხვადაა მორთული ჩრდილოეთი, დასავლეთი და სამხრეთი ფასადებიც. გუმბათის ყელი დაგვირგვინებულია მდიდრული ჩუქურთმებით შემკული მაღალი ფრაზითა და ორმაგი კარნიზით, მოჩუქურთმებული სარკმლებით, რომლების ერთიანად მორთულ ზედაპირს ქმნის. სამრეკლეო აშენებულია [[1872]] წელს. ეკლესია ძლიერ დაზიანდა XIV საუკუნეში, [[თემურლენგის ლაშქრობანი საქართველოში|თემურლენგის შემოსევათა]] დროს. [[1854]] ძეგლი კაპიტალურად შეაკეთებინა [[გიორგი XII|გიორგი XII-ის]] შვილიშვილმა [[თარხან-მოურავი, იოანე|იოანე თარხან-მოურავმა]]. 1854-[[1874]] წლებში ქვათახევის არქიმანდრიტი იყო [[ალექსი-მესხიშვილი, ტარასი|ტარასი ალექსი-მეხსიშვილი]].

ქვათახევი ძველი ქართული მწიგნობარის კერაც იყო. სხვადასხვა დროს აქ მოღვაწეობდნენ მწერლები და კალიგრაფები: [[ბარათაშვილი, ფილიპე|ფილიპე ბარათაშვილი]] (XVI ს.), [[ავალიშვილი, იოანე|იოანე ავალიშვილი]] (XVI-XVII სს.), [[ხელაშვილი, იოანე|იოანე ხელაშვილი]] (XIX ს. დამდეგი), [[ფიცხელაური, დოსითეოს|დოსითეოს ფიცხელაური]], ტარასი ალექსი-მესხიშვილი (ორივე XIX ს.) და სხვა. ჩვენამდე მოღწეულია ქვათახევის ბიბლიოთეკის რამდენიმე ხელნაწერი.





[[კატეგორია:საქართველოს ხუროთმოძღვრების ძეგლები]]
