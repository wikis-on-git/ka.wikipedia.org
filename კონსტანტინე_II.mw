'''კონსტანტინე II''' (―    †  [[1505]]), ქართლის მეფე [[1478]]/79-[[1505]], [[ალექსანდრე I, დიდი | ალექსანდრე I დიდის]] ძის დემეტრეს (დიმიტრის) ვაჟი. [[1465]] ბიძასთან, მეფე [[გიორგი VIII | გიორგი VIII-თან]], ერთად ტყვედ ჩაუვარდა სამცხის ათაბაგ ყვარყვარე II-ს. ტყვეობიდან გამოქცეული კონსტანტინე II [[ქუთაისი | ქუთაისში]] გამაგრდა, მაგრამ ხელისუფლებას ვერ დაეუფლა და [[1466]] საქართველოს მეფედ თავი გამოაცხადა [[ბაგრატ VI | ბაგრატ VI-მ]]. ამავე დროს ტყვეობიდან განთავისუდლებული გიორგი VIII, რომელმაც ბაგრატ VI-თან ბრძოლაში წააგო, კახეთში გადავიდა და საფუძველი დაუდო კახეთის სამეფოს დამოუკიდებელ არსებობას. [[1468]] კონსტანტინე II იძულებული გახდა ეცნო ბაგრატ VI-ის მეფობა. თუმცა თავის თავს მაინც მეფეს უწოდებდა [[1466]]-იდან ჩანს, ამას ქართლ-იმერეთში ბაგრატ VI-ის მეფობის დროს (1466-78) სამეფოს გარკვეულ ტერიტორიაზე ძალაუფლება ჰქონდა, ე.ი. ეს იყო ორმეფობის დრო. [[1478]], როცა ბაგრატი გარდაიცვალა კონსტანტინე II-მ სძლია ბაგრატ VI-ის ძეს [[ალექსანდრე II, ბაგრატ VI-ის ძე | ალექსანდრეს]] და ქართლ-იმერეთის ტახტს დაეპატრონა. [[1483]] კონსტანტინე II არადეთთან დაამარცხა ყვარყვარე II-მ, ამით ისარგებლა ალექსანდრე II-მ და [[1484]] თავი იმერეთის მეფედ გამოაცხადა. [[1487]] კონსტანტინე II-მ ქუთაისიდან განდევნა, მაგრამ ქართლში იაყუბ-ყაენის შემოსევის გამო იძულებული გახდა დაეტოვებინა [[იმერეთი]], რომელსაც კვლავ ალექსანდრე II დაეუფლა ([[1489]]). [[1490]]-იანი წლების დასაწყისში კონსტანტინე II-მ ცნო ქართლის, კახეთის და იმერეთის სამეფოებად საქართველოს დაშლის ფაქტი, თუმცა ამის შემდეგაც განაგრძობდა ბრძოლას ერთიანი სამეფოს აღსადგენად და ოსმალეთ-ირანის აგრესიის წინააღმდეგ. ამ მიზნის მისაღწევად [[1492]]-96 წლებს შუა მან ხუცესი ნილოსი გაგზავნა დესპანად კაიროში ეგვიპტის მამლუქ სულთან აშრაფ სეიფ ალ-დინ კაიტბეისთან, აგრეთვე რომის პაპთან და ესპანეთის მეფესთან. მაგრამ კონსტანტინე II-ის ცდას შედეგი არ მოჰყოლია.




[[კატეგორია:ქართველები]]
[[კატეგორია:საქართველოს მეფეები]]
