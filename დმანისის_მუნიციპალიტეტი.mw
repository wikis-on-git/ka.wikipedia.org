'''დმანისის რაიონი''' არის ადმინისტრაციული რაიონი [[ქვემო ქართლის მხარე|ქვემო ქართლის მხარეში]]. რაიონის ტერიტორია [[1917 ]]წლამდე ტფილისის გუბერნიის ბორჩალოს მაზრაში, 1917-30 წლებში - ტფილისის მაზრაში, 1930-33 წლებში - [[წალკის რაიონი|წალკის რაიონში]], შემდეგ - დამოუკიდებელი რაიონია. რაიონის ადმინისტრაციული ცენტრია ქალაქი [[დმანისი]].


==ბუნება==
მდებარეობს ჯავახეთის ქედის აღმოსავლეთ კალთებზე. ტერიტორია - 1198 კვ.კმ., მათ შორის სასოფლო-სამეურნეო სავარგულებს უკავია 800 კვ.კმ. რაიონის ტერიტორიაზე მიედინება მდინარე [[ხრამი]] და მისი შენაკადები.
 

==მოსახლეობა==
მოსახლეობის რიცხოვნობა - 28 ათასი კაცი; სიმჭიდროვე - 23 კაცი კვ.კმ-ზე. რაიონში 59 დასახლებული პუნქტია: 1 ქალაქი და 58 სოფელი.


==მმართველობა==
რაიონის წარმომადგენლობითი ორგანოა რაიონის საკრებულო, ხოლო აღმასრულებელო ორგანო - გამგეობა. რაიონის ადგილობრივი თვითმმართველობის ერთეულებია:

*''ქალაქის საკრებულო'' - 1: [[დმანისი]];
*''თემის საკრებულო'' - 13:  ამამლოს თემი, განთიადის თემი, გომარეთის თემი, გუგუთის თემი, დიდი დმანისის თემი, დმანისის თემი, კამარლოს თემი, კიროვისის თემი, მაშავერას თემი,  სარკინეთის თემი, ქვემო ოროზმანის თემი, ყარაბულაღის თემი, ყიზილქილისის თემი.
*''სოფლის საკრებულო'' - 2: ირგანჩაი, საკირე. 


==ეკონომიკა==
წამყვანი დარგია სოფლის მეურნეობა, ძირითადად მეკარტოფილეობა და მეცხოველეობა. არის მცირე სიძლავრის საწარმოები. 


==კულტურა==
რაიონში 44 სახელმწიფო ზოგადსაგანმანათლებლო სკოლაა, 21 ბიბლიოთეკა, 1 თეატრი. გამოდის რაიონული გაზეთი. 


==ღირშესანიშნაობანი==
განთიადის, დიდი გომარეთის, კაკლიანის ღვთისმშობლის ეკლესიები, მონასტერი "ლამაზი საყდარი", დმანისის ქარვასლა და ეკლესიები, ნაქალაქარი.

{{ქვემო ქართლი}}
[[კატეგორია:საქართველოს რაიონები]]
[[კატეგორია:ქვემო ქართლის მხარე]]
