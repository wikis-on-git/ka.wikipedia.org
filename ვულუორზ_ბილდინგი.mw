{{ყველაზე მაღალი შენობა
|შენობის_სახელი = ვულუორზ ბილდინგი
|სურათი = [[Image:View of Woolworth Building fixed.jpg|center|220px|ვულუორზ ბილდინგი]]
|მანამდე = [[მეტროპოლიტენ ლაიფ ინშურანს კომპანი ტაუერი]]
|აგების_წელი = [[1913]]
|შემდეგი = [[40 უოლ სტრიტი]]
|დათმო = [[1930]]
|მისამართი = 223 [[ბროდვეი (ნიუ-იორკი)|ბროდვეი]], [[მანჰეტენი]], [[აშშ]]
|სიმაღლე = 241 მ / 60 სართ.
|შენდებოდა = [[1910]]-[[1913]]}}

'''ვულუორზ ბილდინგი''' (Woolworth Building) ანუ '''ვულუორზის შენობა''', 60 სართულით ერთ-ერთი უძველესი და ყველაზე განთქმული ცათამბჯენია [[ნიუ-იორკი|ნიუ-იორკ სიტიში]]. აშენებიდან 90 წელზე მეტი ხნის შემდეგ ის კვლავაც აშშ-ის 50 ყველაზე მაღალ შენობათა სიაში რჩება, ისევე როგორც 20 ყველაზე მაღალ შენობათა რიგში ქალაქ ნიუ-იორკში.

შენობა ნეო-გოთურ სტილშია აგებული არქიტექტორ კას გილბერტის მიერ, 1910 წელს ფრენკ ვულუორზის დაკვეთით, რომელსაც სურდა ბროდვეიზე ახალი შტაბ-ბინის აშენება. შენობა მდებარეობს პარკ პლეისსა და ბარკლეი სტირტს შორის [[ქვემო მანჰეტენი|ქვემო მანჰეტენზე]] ქალაქის მერიის პირდაპირ. გაიხსნა [[1913]] წლის [[24 აპრილი|24 აპრილს]]. თავდაპირველი ჩანაფიქრით შენობა 190.5 მ სიმაღლის უნდა ყოფილიყო, თუმცა საბოლოოდ 241 მ. გახდა; მისი მშენებლობა 13,5 მილიონი დოლარი დაჯდა, რომელიც ვულუორზმა ნაღდი ფულით გადაიხადა.

მისი ბრწყინვალებისა და ევროპულ გოთურ ტაძრებთან მსგავსების გამო გახსნისას მას მყისვე "კომერციის საკათედრო ტაძარი" შეარქვეს, და ის მსოფლიოს უმაღლესი შენობა იყო 1930 წელს [[კრაისლერ ბილდინგი|კრაისლერ ბილდინგის]] აშენებამდე. 58-ე სართულზე მდებარე სათვალთვალო დეკი ტურისტების გამორჩეული ადგილი იყო 1945 წლამდე.

შენობის მასიური ლითონის კარკასის პროექტი ეკუთვნის ინჟინერ გუნვალდ აუსს. სწრაფმავალი ლიფტები იმდროისთვის ტექნიკის ბოლო გამოძახილი იყო. პირველ მდგმურთა შორის იყვნენ [[ირვინგ ტრასტ ბანკი]] და [[კოლამბია რეკორდსი]]; ამ უკანასკნელს მისი მთავარი ნიუ-იორკის ჩამწერის სტუდია სწორედ ამ შენობაში ჰქონდა.

შენობა ვულუორზ კომპანიის მფლობელობაში იყო 85 წლის განმავლობაში, 1998 წლამდე, რის შემდეგაც იგი შეისყიდა ვიტკოფ გრუპმა $155 მილიონად.

ნიუ-იორკში 2001 წლის 11 სექტემბერს სულ რამდენიმე ბლოკში განხორციელებული ტერაქტების გამო გაზრდილი დაცვითი ღონისძიებების გატარების შემდეგ შენობის მთავარი ლობი დამთვალიერებელთათვის მიუწვდომელი გახდა.

==ფოტოგალერეა==
{|
 |[[Image:Woolworth Building.jpg|150px|thumb|ვულუორზ ბილდინგი]]
 |[[Image:Woolworth_Tower_in_clouds_New_York_City_1928.jpg|200px|thumb|ღრუბლებს შორის]]
 |[[Image:manhattan-woolworth-building-top.jpg|200px|thumb|დეტალი]]
 |}

==იხ. აგრეთვე==
*[[ნიუ-იორკის ცათამბჯენები]]

==რესურსები ინტერნეტში==
*[http://www.nyc-architecture.com/SCC/SCC019.htm ნიუ-იორკის არქიტექტურა - ვულუორზის შენობა]


[[კატეგორია:ნიუ-იორკის არქიტექტურა]]

[[de:Woolworth Building]]
[[en:Woolworth Building]]
[[fr:Woolworth Building]]
[[he:בניין וולוורת']]
[[it:Grattacielo Woolworth]]
[[no:Woolworth Building]]
[[pt:Woolworth Building]]
[[sv:Woolworth Building]]
[[zh:伍爾沃斯大樓]]
