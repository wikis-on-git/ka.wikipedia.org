[[სურათი:gibran.jpg|thumb|right|ჯუბრან ხალილ ჯუბრანი]] '''ჯუბრან ხალილ ჯუბრანი''' (* [[6 დეკემბერი]]. [[1883]], სოფ. ბეშარა, [[ლიბანი]] ― † [[10 აპრილი]]. [[1931]], [[ნიუ-იორკი]]), არაბი (ლიბანელი) მწერალი და მხატვარი. რომანტიკული მიმდინარეობის ფუძემდებელი არაბულ ლიტერატურაში. წარმოშობით ქრისტიანი იყო. [[1895]]-იდან [[აშშ|აშშ-ში]] ცხოვრობდა. 

==ბიოგრაფია==
ხალილ ჯუბრანი ლიბანში ბშარის რეგიონში გაიზარდა. მავშვობაში ფორმალური განათლება არ მიუღია, ვინაიდან ოჯახი ძალიან ღარიბი იყო. თუმცა მის ოჯახს ხშირად სტუმრობდნენ ქრისტიანი მოძღვრები, რომლებმაც მას ბიბლია, სირიული და არაბული ენები ასწავლეს. ადრეულ ბავშვობაში მისი ოჯახის ქონებას ოსმანთა მმართველებმა კონფისკაცია გაუკეთეს მამამისის გადასახადებისგან თავის არიდების გამო. უსახლკაროდ დარჩენილმა ოჯახმა გადაწყვიდა ჯუბრანის ბიძას ამერიკაში გაჰყოლოდა. ხალილის მამა ციხიდან 1894 წელს გამოუშვეს, თუმცა მან ლიბანში დარჩენა არჩია.

იმ დროისთვის [[ბოსტონი|ბოსტონის]] საუზ ენდში ამერიკაში სიდიდით მეორე ლიბანური დასახლება იყო და ჯუბრანთა ოჯახმა აქ გადაწყვიტა დასახლება. დედამისმა კარდაკარ გამყიდველად დაიწყო მუშაობა და ხალილმა სკოლაში წასვლა შეძლო. ვინაიდან მას მანამდე ფორმალური განათლება არ უვლია ის სპეციალურ კლასში დასვეს იმიგრანტთათვის, რათა ინგლისური შეესწავლა.

ადრეული მოზარდობის წლებში ჯუბრანის მონახაზებმა მის მასწავლებელთა ყურადღება მიიქცია, რომლებმაც ის ბოსტონელ ფოტოგრაფსა და გამომცემელ ფრედ ჰოლანდ დეის შეახვედრეს, რომელიც თავის მხრივ მისი არტისტული ნიჭის გამომჟღავნებაში ეხმარება. ხალილის პირველი სამხატვრო გამოფენა 1904 წელს მოეწყო ბოსტონში, რის შემდეგაც ის [[პარიზი|პარიზში]] მიდის ხელოვნების შესასწავლად [[როდენი, აუგუსტ|აუგუსტ როდენთან]] (1908 – 1910).

ღიბრანის ადრეული ლიტერატურული ნამუშევრები არაბულ ენაზე იყო, თუმცა 1918 წლიდან ის ინგლისურ ენაზე იწყებს წერას. მისი ყველაზე ცნობილი ნამუშევარია “წინასწარმეტყველი” (The Prophet), რომელიც 26 პოეტური ესესგან შედგება. მისი თქმით ეს წიგნი [[ბაჰაიზმი|ბაჰაიზმის]] წმინდა ლიდერს აბდულ-ბაჰას ეძღვნება. ჯუბრანის ინიციატივით [[1920]] ნიუ-იორკში ჩამოყალიბდა არაბი ემიგრანტების ლიტერატურული საზოგადოება "ალ-რაბიტა ალ-კალამიია" ("თანამოკალმეთა ასოციაცია"). 

ჯუბრან ხალილ ჯუბრანი გარდაიცვალა [[ნიუი-იორკი|ნიუ-იორკში]] 1931 წლის 10 აპრილს ღვიძლის ცეროზისა და ტუბერკულოზის შედეგად. დაკრძალულია მარ-საქისის ეკლესიაში ლიბანში. ის ყველაზე განთქმული ლიბანელ-ამერიკელი მწერალია და “წინასწარმეტყველი” მის ყველაზე პოპულარულ ნაწარმოებად რჩება, რომლის ციტატებსაც ხშირად ქორწინებებსა და ნათლობებზე კითხულობენ. ღიბრანის ნამუშევრებმა განსაკუთრებული ზეგავლენა მოახდინა ამერიკულ პოპ-კულტურაზე 1960-იანებში. მისი ნამუშევრების უმრავლესობა ქრისტიანობასა და აღმოსავლეთის ორთოდოქსულ ეკლესიებში გავრცელებულ კორუმპირებულ პრაქტიკას ასახავს. მის ნაწარმოებებში ჯუბრანი ამხელდა მოძველებულ ადათ-წესებს, ადამიანთა ექსპლუატაციას, აქტიურად იბრძოდა ქალთა უფლებებისათვის ("მოტეხილი ფრთები", [[1912]], "ვარდა ალ-ჰანი" და სხვ.), ემხრობოდა ლიბანში სოციალური წყობის შეცვლის რევოლუციური-გლეხური ამბოხის გზას ("ურწმუნო ხალილი"), შემდეგ რეფორმისტულს ("მოციქული", [[1923]]). აღსანიშნავია მისი ლექსების ციკლი "პროცესიები" ([[1919]]). მის შემოქმედებას ეტყობა [[ნიცშე, ფრიდრიხ|ფ. ნიცშეს]] გავლენა ("ქარიშხლები", [[1920]]). ფილოსოფიური ხასიათისაა მისი ინგლისურენოვანი ნაწარმოებები "იესო - ადამიანისშვილი" ([[1928]]), "მიწის ღმერთები" ([[1931]]).


[[კატეგორია:ლიბანელები]]
[[კატეგორია:დაბადებული  1883]]
[[კატეგორია:გარდაცვლილი 1931]]

[[ar:جبران خليل جبران]]
[[de:Khalil Gibran]]
[[en:Khalil Gibran]]
[[eo:Ĝibran Ĥalil ĜIBRAN]]
[[es:Gibran Khalil Gibran]]
[[fa:جبران خلیل جبران]]
[[fi:Khalil Gibran]]
[[fr:Khalil Gibran]]
[[he:ג'ובראן ח'ליל ג'ובראן]]
[[is:Kahlil Gibran]]
[[it:Jibran Khalil Jibran]]
[[ku:Cibran Xelîl Cibran]]
[[nl:Khalil Gibran]]
[[pt:Khalil Gibran]]
[[sv:Kahlil Gibran]]
