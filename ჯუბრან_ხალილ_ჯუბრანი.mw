'''ჯუბრან ხალილ ჯუბრანი''' (* [[6 დეკემბერი]]. [[1883]], სოფ. ბეშარა, ლიბანი ― † [[10 აპრილი]]. [[1931]], [[ნიუ-იორკი]]), არაბი (ლიბანელი) მწერალი და მხატვარი. რომანტიკული მიმდინარეობის ფუძემდებელი არაბულ ლიტერატურაში. წარმოშობით ქრისტიანი იყო. 1895-იდან ცხოვრობდა [[აშშ|აშშ-ში]]. ჯუბრან ხალილ ჯუბრანის ინიციატივით 1920 ნიუ-იორკში ჩამოყალიბდა არაბი ემიგრანტების ლიტერატურული საზოგადოება "ალ-რაბიტა ალ-კალამიია" ("თანამოკალმეთა ასოციაცია"). ჯუბრან ხალილ ჯუბრანი წერდა არაბულ და ინგლისურ ენებზე. თავის მოთხრობებში ამხელდა მოძველებულ ადათ-წესებს, ადამიანთა ექსპლუატაციას, აქტიურად იბრძოდა ქალთა უფლებებისათვის ("მოტეხილი ფრთები", 1912, "ვარდა ალ-ჰანი" და სხვ.), ემხრობოდა ლიბანში სოციალური წყობის შეცვლის რევოლუციური-გლეხური ამბოხია გზას ("ურწმუნო ხალილი"), შემდეგ რეფორმისტულს ("მოციქული", 1923). აღსანიშნავია მისი ლექსების ციკლი "პროცესიები" (1919). განიცადა ფ. ნიცშეს გავლენა ("ქარიშყლები", 1920). ფილოსოფიური ხასიათისაა მისი ინგლისურენოვანი ნაწარმოებები "იესო - ადამიამისშვილი" (1928), "მიწის ღმერთები" (1931).

ჯუბრან ხალილ ჯუბრანის მხატვრობას მაღალი შეფასება მისცა ო. როდენმა. 1914 და 1917 ნიუ-იორკში მოეწყო მისი ნახატების გამოფენა.

[[კატეგორია:არაბები]]
[[ar:جبران خليل جبران]]
[[de:Khalil Gibran]]
[[en:Khalil Gibran]]
[[eo:Gibran Ĥalil GIBRAN]]
[[fa:جبران خلیل جبران]]
[[fi:Kahlil Gibran]]
[[fr:Khalil Gibran]]
[[he:ג'ובראן ח'ליל ג'ובראן]]
[[is:Kahlil Gibran]]
[[it:Jibran Khalil Jibran]]
[[ku:Cibran Xelîl Cibran]]
[[nl:Khalil Gibran]]
[[pt:Khalil Gibran]]
[[sv:Kahlil Gibran]]
