[[სურათი:HenriIVBourbon.jpg|thumb|200px|ანრი IV]]
'''ანრი IV დე ბურბონი''' "დიდი" ''([[ფრანგული ენა|ფრანგ.]]  Henri IV de Bourbon "le Grand")'' (* [[13 დეკემბერი]], [[1553]], [[პო (ქალაქი)|პო]], [[საფრანგეთი]]; † [[14 მაისი]], [[1610]], [[პარიზი]], [[საფრანგეთი]]) - [[ნავარა|ნავარის]] მეფე [[1572]]-[[1610]] და [[საფრანგეთის მეფეები|საფრანგეთის მეფე]] [[1589]]-[[1610]] წლებში.


==ბიოგრაფია==

ანრი ბურბონი - საფრანგეთის [[ბურბონი|ბურბონების]] დინასტიის პირველი მეფე დაიბადა ქალაქ პოში [[1553]] წელს. მისი მშობლები იყვნენ '''ანტუან დე ბურბონი''' (1518—1562) ჰერცოგი ბურბონი და '''ჟანა დ'ალბრე''' (1529—1572) [[ნავარა|ნავარის]] დედოფალი.

მამის გაკათოლიკების და დედის გაპროტესტანტების შემდეგ მანაც მიიღო პროტესტანტიზმი.

[[1572]] წელს დედის მკვლელობის შემდეგ იგი ნავარის მეფე გახდა. იმავე წელს მან ცოლად მოიყვანა [[მარგარიტა ვალუა]]. 

იმავე წელს, [[წმინდა_ბართლომეს_ღამე|წმინდა ბართლომეს ღამის]] შემდეგ მან მიიღო [[კათოლიკობა]]. მისი ქორწილი მეფე [[კარლოს9|კარლოს XI-მ]] და მისმა დედამ [[ეკატერინე_მედიჩი|ეკატერინე მედიჩიმ]] გამოიყენეს როგორც [[გუგენოტები|გუგენოტებისთვის]] ხაფანგი [[წმინდა_ბართლომეს_ღამე|წმინდა ბართლომეს ღამის]] მოსაწყობად, ხოლო ანრი ამ ღამის შემდეგ აღმოჩნდა [[ლუვრი|ლუვრის]] ტყვე.

ოთხი წლის შემდეგ ანრი გაიქცა [[ლუვრი|ლუვრიდან]] ერთგულ თანამოაზრეებთან ერთად და [[ლა-როშელი|ლა-როშელში]] მიიღო ისევ პროტესტანტობა და სათავეში ჩაუდგა [[გუგენოტები|გუგენოტებს]]. მისი მეუღლე მას 2 წლის შემდეგ შეუერთდა, მართალია [[1580]] წელს იგი ისევ [[პარიზი|პარიზში]] დაბრუნდა.

[[საფრანგეთი|საფრანგეთში]] გაღვივებული სამოქალაქო ომის დროს მეფე [[ანრი3|ანრი III]] [[პარიზი|პარიზიდან]] [[შარტერი|შარტერში]] გაიქცა და სცადა ანრი ბურბონის მხარდაჭერა მოეპოვებინა. რადგან მას არ ჰყავდა შვილები, მან აღიარა ბურბონი თავის მემკვიდრეთ 1588 წელს, თუმცა იქედან გამომდინარე, რომ ანრი ბურბონი [[ლუდოვიკო10|ლუდოვიკო წმინდას]] პირდაპირი ჩამომავალი იყო, იგი მაინც იყო ტახტის მემკვიდრე. 

[[1589]] წელს მეფე [[ანრი3|ანრი III]] მოკლეს, მაგრამ ანრი ბურბონს ბევრი ბრძოლა მოუწია კათოლიკე ფანატიკოსების ლიგის წინააღმდეგ, სანამ შეძლებდა [[პარიზი|პარიზში]], როგორც მეფე შესვლას. უშუალოდ [[პარიზი|პარიზის]] დაკავებამდე მან ისევ კათოლიკობა მიიღო.

[[1598]] წელს ანრიმ ხელი მოაწერა [[ნანტის ედიქტი|ნანტის ედიქტს]], რითიც გუგენოტებს რწმენის თავისუფლება მიანიჭა და დაასრულა საფრანგეთში რელიგიური ომები. მისი მეფობის დროს დაიწყო [[საფრანგეთი|საფრანგეთის]] აღზევება.  

[[1599]] წელს იგი გაეყარა მარგარიტა ვალუას და [[1600]] წელს ცოლად [[მარია მედიჩი]] მოიყვანა, რომლისგან 6 შვილი შეეძინა.

[[1610]] წელს მეფე მიდიოდა არსენალში ახალი იარაღის სანახად. ძალიან ცხელი დღე იყო, კარეტა შეყოვნდა გზაზე, ამ დროს ბორბალზე ამოხტა ადამიანი და დანა გაუყარა ანრის. სიკვდილი წამიერი იყო. მკვლელი კათოლიკე ფანატიკოსი [[რავალიაკი]] აღმოჩნდა.



[[კატეგორია:ფრანგები]]
[[კატეგორია:საფრანგეთის მეფეები]]
[[კატეგორია:დაბადებული  1553]]
[[კატეგორია:გარდაცვლილი  1610]]


[[da:Henrik 4. af Frankrig]]
[[de:Heinrich IV. (Frankreich)]]
[[en:Henry IV of France]]
[[eo:Henriko la 4-a (Francio)]]
[[es:Enrique IV de Francia]]
[[et:Henri IV]]
[[fi:Henrik IV (Ranska)]]
[[fr:Henri IV de France]]
[[he:אנרי הרביעי מלך צרפת]]
[[io:Henrik 4ma di Francia]]
[[it:Enrico IV di Francia]]
[[ja:アンリ4世 (フランス王)]]
[[lb:Henri IV. vu Frankräich]]
[[nl:Hendrik IV van Frankrijk]]
[[pl:Henryk IV (król Francji)]]
[[pt:Henrique IV de França]]
[[ru:Генрих IV (король Франции)]]
[[simple:Henry IV of France]]
[[sv:Henrik IV av Frankrike]]
[[zh:亨利四世 (法兰西)]]
