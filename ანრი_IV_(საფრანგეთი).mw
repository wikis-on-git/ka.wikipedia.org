[[სურათი:HenriIVBourbon.jpg|thumb|200px|ანრი IV]]
'''ანრი IV დე ბურბონი''' "დიდი" ''([[ფრანგული ენა|ფრანგ.]]  Henri IV de Bourbon "le Grand")'' (* [[13 დეკემბერი]], [[1553]], [[პო (ქალაქი)|პო]], [[საფრანგეთი]]; † [[14 მაისი]], [[1610]], [[პარიზი]], [[საფრანგეთი]]) - [[ნავარა|ნავარის]] მეფე [[1572]]-[[1610]] და [[საფრანგეთის მეფეები|საფრანგეთის მეფე]] [[1589]]-[[1610]] წლებში.


==წარმომავლობა==

ანრი ბურბონი - საფრანგეთის [[ბურბონი_(დინასტია)|ბურბონების]] დინასტიის პირველი მეფე დაიბადა ქალაქ პოში [[1553]] წელს. მისი მშობლები იყვნენ [[ბურბონი, ანტუან|ანტუან დე ბურბონი]] ([[1518]]—[[1562]]) ჰერცოგი ბურბონი და [[ჟანა დ'ალბრე]] ([[1529]]—[[1572]]) [[ნავარა|ნავარის]] დედოფალი.

ანტუან ბურბონი იყო [[ლუი_IX_(საფრანგეთი)|წმინდა ლუის]] უმცროსი ვაჟის, რობერ კლერმონის, ჩამომავალი.

ანრის მშობლები [[კალვინიზმი|კალვინისტები]] იყვნენ, მაგრამ [[ბურბონი, ანტუან|ანტუან ბურბონმა]] უღალატა [[კალვინიზმი|კალვინიზმს]], როგორც კი სამეფო სამსახური დაიწყო. მაშინ პატარა ანრისაც მოუწია სარწმუნოების შეცვლა, მაგრამ იგი კვლავ დაუბრუნდა [[კალვინიზმი|კალვინიზმს]] მამის სიკვდილის შემდეგ. ეს საფრანგეთის რელიგიური ომების ეპოქა იყო. 

[[1570]] წელს [[სენ-ჟერმენი|სენ-ჟერმენში]] ზავის დადების შემდეგ, [[მედიჩი, ეკატერინე|ეკატერინე მედიჩიმ]] დაიწყო ანრი ბურბონის და მეფის დის, [[ვალუა, მარგარიტა|მარგარიტა ვალუას]] ქორწინებაზე მოლაპარაკება. ამ ქორწინებას უნდა შეერიგებინა [[კათოლიკობა|კათოლიკური]] და პროტესტანტული პარტიები.

==ანრი ბურბონი ნავარის მეფე==

[[1572]] წელს, როდესაც ანრის ქორწილი უკვე გადაწყვეტილი საქმე იყო, [[ჟანა დ'ალბრე]] [[პარიზი|პარიზში]] ჩავიდა უკანასკნელი მოლაპარაკებებისთვის, სადაც იგი [[მედიჩი, ეკატერინე|ეკატერინე მედიჩიმ]] მოწამლული ხელთათმანების მეშვეობით მოკლა.

ეს ამბავი ანრი ნავარელმა გზაში შეიტყო, მიუხედავად ამისა ქორწილი არ გადადეს. [[1572]] წლის [[აგვისტო|აგვისტოში]] ეს ქორწინება შედგა, მაგრამ ამ ქორწინებამ ვერ გაამართლა მასზე დამყარებული იმედები.

ქორწილიდან 6 დღის შემდეგ კათოლიკები ვერაგულად თავს გაესხნენ პარიზში შეკრებილ [[გუგენოტები|გუგენოტებს]]. ეს ღამე ისტორიაში "[[წმინდა ბართლომეს ღამე|წმინდა ბართლომეს ღამის]]" სახელით შევიდა. ანრი ბურბონის გარემოცვიდან უმეტესობა მოკლეს, თვითონ კი იძულებული გახდა კათოლიკობა მიეღო, მაგრამ მიუხედავად ამისა, იგი [[ლუვრი|ლუვრში]] დატყვევებული აღმოჩნდა.

ოთხი წელი გაგრძელდა მისი პარიზში ტყვეობა, ბოლოს [[1576]] წელს ანრიმ ნადირობა მოიმიზეზა და მცირე ამალით გაიქცა ანჟუში, მან უარყო კათოლიკობა და კვლავ [[კალვინიზმი]] მიიღო და ფრანგ პროტესტანტებს ჩაუდგა სათავეში.

[[ანრი_III_(საფრანგეთი)|ანრი III]]-ს ძმასთან ფრანცისკთან ერთად, მან მეფე [[ანრი_III_(საფრანგეთი)|ანრი III]]-ს წინააღმდეგ საომარი მოქმედებები დაიწყო, რაც ხელსაყრელი მშვიდობით დასრულდა.

ანრის მეუღლე მარგარიტა კიდევ ორი წელი ცხოვრობდა პარიზში ქმრის გარეშე, მართალია მათ ერთმანეთი არასდროს არ ყვარებიათ და განშორების დროს ორივე წარმატებით პოულობდა ნუგეშს მრავალრიცხოვან საყვარლებში. [[1578]] წელს [[მედიჩი, ეკატერინე|ეკატერინე მედიჩიმ]] ჩამოიყვანა მარგარიტა გასკონში და წელიწადზე მეტი გაატარა სიძესთან. ამ პერიოდში ნავარის და საფრანგეთის კარებს სორის თითქოს სრული შერიგება მოხდა. 

[[1580]] წელს მარგარიტა კვლავ დაბრუნდა პარიზში, ანრის კი [[1582]] წელს ახალი შეყვარებული გამოუჩნდა, დიანა დ'ანდუენი, რომელიც სილამაზით, ჭკუით და მამაცობით გამოირჩეოდა, ანრის კრზე იგი დედოფლის როლს ასრულებდა, და ანრი მასზე დაქორწინებასაც ფიქრობდა, მაგრამ [[1589]] წელს ამ სიყვარულმა მას გადაუარა. 

ამ პერიოდში სამოქალაქო ომმა პიკს მიაღწია. კათოლიკები გაერთიანდნენ ლიგასი, რომელსაც [[გიზ, ანრი|ანრი გიზი]] ხელმძღვანელობდა და რელიგიური ბრძოლის საბაბით, ინტრიგებით ცდილობდნენ [[ანრი_III_(საფრანგეთი)|ანრი III]]-ს ტახტიდან გადმოგდებას. [[1588]] წელს [[ანრი_III_(საფრანგეთი)|ანრი III]] გაიქცა პარიზიდან შარტრში, იმავე წლის [[ნოემბერი|ნოემბერში]] მან მოაკვლევინა [გიზ, ანრი|ანრი გიზი]], ლიგას სათავეში [გიზ, ანრი|ანრი გიზი]]-ს უმცროსი ძმა ჩაუდგა. ამის შემდეგ [[ანრი_III_(საფრანგეთი)|ანრი III]]-ს მდგომარეობა კიდევ გაუარესდა. მან დახმარება ანრი ბურბონს სთხოვა და რადგან მას საკუთარი შვილები არ ჰყავდა, [[1589]] წელს გამოაცხადა ბურბონი თავის მემკვიდრეთ. ორივე ანრი გააერთიანებული ჯარებით მიადგნენ პარიზს. [[1_აგვისტო|1 აგვისტოს]] კი ფანატიკოსმა [[კლემანი, ჟაკ|ჟაკ კლემანმა]] ხანჯლით მოკლა მეფე.

==საფრანგეთში გამეფება==
[[ანრი_III_(საფრანგეთი)|ანრი III]]-ს მკვლელობის შემდეგ გუგენოტებმა ბურბონი მაშინვე სცნეს [[საფრანგეთი|საფრანგეთის]] მეფედ, ხოლო კათოლიკებმა ჯერრწმენის შეცვლა მოსთხოვეს. აჯანყებულ [[პარიზი|პარიზში]] კი მაიენის ჰერცოგი (ანრი გიზის უმცროსი ძმა) ბატონობდა. 

ანრის არ ჰქონდა საკმარისი ძალა რათა დაეკავებინა პარიზი, ამიტომ [[ნორმანდია|ნორმანდიისკენ]] დაიხია. ოთხი წლის მანძილზე გაგრძელდა მასსა და მაიენის ჰერცოგს შორის ბრძოლები. [[21_სექტემბერი|21 სექტემბერს]] მან დაამარცხა ჰერცოგი და დაიკავა ქალაქი ტური, სადაც მან მომდევნო თვეები გაატარა. ანრიმ გუგენოტებს ახალი უფლებები არ მისცა და რელიგიური პრობლემების გადაწყვეტა საეკლესიო საბჭოს მიანდო, რითაც მან გუგენოტებიც და კათოლიკებიც დააკმაყოფილა. 

ანრი გამოირჩეოდა საღი გონებით, შორს მჭვრეტელობით და გონებამახვილობით, ბრძოლის ველზე კი სიმამაცით. გუგენოტებიც და კათოლიკეებიც მასში ხედავდნენ ადამიანს, ვინც შეძლებს სამოქალაქო ომის დასრულებას და ქვეყანაში მშვიდობის დამყარებას.

[[1590]] წლის გაზაფხულზე ანრიმ ივრის ბრძოლაში მაიენის ჰერცოგი სასტიკად დაამარცხა, ეს უკანასკნელი ამალის გარეშე გაიქცა და მანტს შეაფარა თავი. ამის შემდეგ ჰერცოგს აღარ ჰქონდა პარიზში დაბრუნების საშუალება. ანრიმ ისევ სცადა პარიზის დაკავება, მაგრამ კათოლიკეებს ესპანეთის მეფემ, ფილიპე II-მ უშველა, მან პარმის ჰერცოგის მეთაურობით [[ნინდერლანდები|ნინდერლადებიდან]] არმია დაუპირისპირა ანრის. ანრიმ კი ინგლისის დედოფლისგან ელისაბეტისგან მიიღო დიდძალი ფულადი დახმარება, რითაც შეძლო ჯარის სეკრება და მანტის, შატრის და ნიონის დაკავება. მანტში მან თავისი ახალი შეყვარებული გაბრიელ დ`ეტრე გაიცნო.

[[1592]] წელს ანრიმ კათოლიკების ერთერთი მთავარი ქალაქის, რუანის აღება სცადა, მაგრამ აქაც ესპანელებმა შეუშალეს ხელი. [[1593]] წელს მაიენის ჰერცოგმა პარიზში [[გენერალური შტატები]] მოოიწვია ახალი კათოლიკე მეფის ასარჩევად. ეს არ იყო ადვილი, რადგან უკანასკნელი მეფის ყველაზე ახლო ცოცხალი ნათესავი იყო ფილიპე II-ს ქალიშვილი, ხოლო ფრანგული კანონით ქალს ტახტზე ასვლის ნება არ ჰქონდა. ანრიმ [[23_ივლისი|23 ივლისს]] მიიღო კათოლიკობა. თავისი მომხრეების შენიშვნებს მან ცნობილი ფრაზით უპასუხა: "პარიზი მესის ღირსია".

[[25_ივლისი|25 ივლისს]] ანრი დაესწრო კათოლიკურ წირვას სენ-დენის ტაძარში, ეს უმალვე ცნობილი გახდა პარიზში და პარიზელები გაეშურნენ სენ-დენიში ახალი მეფის მისასალმებლად. [[1594]] წელს იგი შარტრში ძველი ტრადიციის თანახმად აკურთხეს მეფედ და იმავე წლის [[22_მარტი|22 მარტს]] იგი უბრძოლველად შევიდა პარიზში. ანრიმ საფრანგეთი ნაწილნაწილ გააერთიანა, ზოგი ქალაქები და პროვინციები "იყიდა" ხოლო სადაც ფულმა და დათმობებმა არ გაჭრა, იქ იარაღი გამოიყენა. 

მიუხედავად ამისა, ესპანეთის მეფე არ ცნობდა ანრის საფრანგეთის მეფედ და აგრძელებდა ომს. [[1597]] წელს ესპანელები ამენამდე მოვიდნე, მაგრამ მიუხედავად ამისა, მათ არ ჰქონდათ ანრის ტახტიდან ჩამოგდების არანაერი შანსი. [[1598]] წელს კი ესპანეთის მეფე დათანხვდა მოეწერა სამშვიდობო ხელშეკრულება.

რელიგიური ომები დასრულდა [[ნანტის ედიქტი|ნანტის ედიქტის]] ხელმოწერით [[1598]] წელს, მართალია პროტესტანტული ეკლესია კათოლიკურს ვერ გაუთანაბრდა, მაგრამ გუგენოტებმა მნიშბვნელოვანი უფლებები მანც მიიღეს.

მთელი ამ პერიოდის განმავლობაში გაბრიელ დ'ეტრე იყო ანრის ფავორიტი. [[1594]] წელს მათ ვაჟი შეეძინათ, რომელსაც კეისარი დაარქვეს. ანრი იგი კანონიერად სცნო და დაიწყო მარგარიტა ვალუასთან განქორწინების პროცესი. მათ კიდევ ორი შვილი ეყოლათ, მაგრამ გაბრიელმა მეფის განქორწინებამდე ვერ იცოცხლა, იგი გარდაიცვალა [[1599]] წელს.

გაბრიელის სიკვდილიდან შვიდ თვეში მან მიიღო განქორწინება და [[1600]] წლის [[დეკემბერი|დეკემბერში]] ცოლად [[მედიჩი, მარია|მარია მედიჩი]] მოიყვანა. ამავე დროს მას ახალი ფავორიტი გამოუჩნდა, ანრიეტა დ'ანტრაგი. [[1601]] წელს ორივე ქალს ვაჟი შეეძინა. ანრიეტას და ანრის სასიყვარულო კავშირი იმანაც არ დაარღვია, რომ [[1604]] წელს ანრიეტას მამა აქტიურ მონაწილეობას იღებდა მეფის წინააღმდეგ. ანრიეტა გამოირჩეოდა დაუოკებელი პატივმოყვარეობით. მან მეფეს და დედოფალს შორის ურთიერთობა უაღრესად გაამწვავა. მათი კავშირი მხოლოდ [[1609]] წელს დასრულდა, როდესაც ანრი კონეტაბლის 14 წლის ქალიშვილით მოიხიბლა. 

ამავე წელს ანრიმ აქტიური მზადება დაიწყო ავსტრიასთან საომრად,

==ქორწინება და შვილები==


მამის გაკათოლიკების და დედის გაპროტესტანტების შემდეგ მანაც მიიღო პროტესტანტიზმი.

[[1572]] წელს დედის მკვლელობის შემდეგ იგი ნავარის მეფე გახდა. იმავე წელს მან ცოლად მოიყვანა . 

იმავე წელს, [[წმინდა ბართლომეს ღამე|წმინდა ბართლომეს ღამის]] შემდეგ მან მიიღო [[კათოლიკობა]]. მისი ქორწილი მეფე [[კარლოს XI|კარლოს XI-მ]] და მისმა დედამ [[მედიჩი, ეკატერინე|ეკატერინე მედიჩიმ]] გამოიყენეს როგორც [[გუგენოტები|გუგენოტებისთვის]] ხაფანგი [[წმინდა_ბართლომეს_ღამე|წმინდა ბართლომეს ღამის]] მოსაწყობად, ხოლო ანრი ამ ღამის შემდეგ აღმოჩნდა [[ლუვრი|ლუვრის]] ტყვე.

ოთხი წლის შემდეგ ანრი გაიქცა [[ლუვრი|ლუვრიდან]] ერთგულ თანამოაზრეებთან ერთად და [[ლა-როშელი|ლა-როშელში]] მიიღო ისევ პროტესტანტობა და სათავეში ჩაუდგა [[გუგენოტები|გუგენოტებს]]. მისი მეუღლე მას 2 წლის შემდეგ შეუერთდა, მართალია [[1580]] წელს იგი ისევ [[პარიზი|პარიზში]] დაბრუნდა.

[[საფრანგეთი|საფრანგეთში]] გაღვივებული სამოქალაქო ომის დროს მეფე [[ანრი III  (საფრანგეთი)|ანრი III]] [[პარიზი|პარიზიდან]] [[შარტერი|შარტერში]] გაიქცა და სცადა ანრი ბურბონის მხარდაჭერა მოეპოვებინა. რადგან მას არ ჰყავდა შვილები, მან აღიარა ბურბონი თავის მემკვიდრეთ [[1588]] წელს, თუმცა იქედან გამომდინარე, რომ ანრი ბურბონი [[ლუდოვიკო X|ლუდოვიკო წმინდას]] პირდაპირი ჩამომავალი იყო, იგი მაინც იყო ტახტის მემკვიდრე. 

[[1589]] წელს მეფე [[ანრი III (საფრანგეთი)|ანრი III]] მოკლეს, მაგრამ ანრი ბურბონს ბევრი ბრძოლა მოუწია კათოლიკე ფანატიკოსების ლიგის წინააღმდეგ, სანამ შეძლებდა [[პარიზი|პარიზში]], როგორც მეფე შესვლას. უშუალოდ [[პარიზი|პარიზის]] დაკავებამდე მან ისევ კათოლიკობა მიიღო.

[[1598]] წელს ანრიმ ხელი მოაწერა [[ნანტის ედიქტი|ნანტის ედიქტს]], რითიც გუგენოტებს რწმენის თავისუფლება მიანიჭა და დაასრულა საფრანგეთში რელიგიური ომები. მისი მეფობის დროს დაიწყო [[საფრანგეთი|საფრანგეთის]] აღზევება.  

[[1599]] წელს იგი გაეყარა მარგარიტა ვალუას და [[1600]] წელს ცოლად [[მედიჩი, მარია|მარია მედიჩი]] მოიყვანა, რომლისგან 6 შვილი შეეძინა.

[[1610]] წელს მეფე მიდიოდა არსენალში ახალი იარაღის სანახად. ძალიან ცხელი დღე იყო, კარეტა შეყოვნდა გზაზე, ამ დროს ბორბალზე ამოხტა ადამიანი და დანა გაუყარა ანრის. სიკვდილი წამიერი იყო. მკვლელი კათოლიკე ფანატიკოსი [[რავალიაკი]] აღმოჩნდა.



[[კატეგორია:ფრანგები]]
[[კატეგორია:საფრანგეთის მეფეები]]
[[კატეგორია:დაბადებული  1553]]
[[კატეგორია:გარდაცვლილი  1610]]


[[da:Henrik 4. af Frankrig]]
[[de:Heinrich IV. (Frankreich)]]
[[en:Henry IV of France]]
[[eo:Henriko la 4-a (Francio)]]
[[es:Enrique IV de Francia]]
[[et:Henri IV]]
[[fi:Henrik IV (Ranska)]]
[[fr:Henri IV de France]]
[[he:אנרי הרביעי מלך צרפת]]
[[io:Henrik 4ma di Francia]]
[[it:Enrico IV di Francia]]
[[ja:アンリ4世 (フランス王)]]
[[lb:Henri IV. vu Frankräich]]
[[nl:Hendrik IV van Frankrijk]]
[[pl:Henryk IV (król Francji)]]
[[pt:Henrique IV de França]]
[[ru:Генрих IV (король Франции)]]
[[simple:Henry IV of France]]
[[sv:Henrik IV av Frankrike]]
[[zh:亨利四世 (法兰西)]]
