'''ღორიხვასნაირნი''' (Gaviiformes), [[ფრინველები|ფრინველთა]] რიგი, მოიცავს ერთი ოჯახის ერთ გვარს (Gavia), რომელშიც გაერთიანებულია 3 სახეობა:[[ წითელყელა ღორიხვა]] (Gavia stellata), [[შავყელა ღორიხვა]] (Gavia arctica) და [[პოლარული ღორიხვა]] (Gavia immer). ღორიხვასნაირნი ბინადრობენ ევრაზიისა და ამერიკის ტუნდრისა და ტყე-ტუნდრის ზოლში, ჩრდილოეთით აღწევენ შორეულ კუნძულებს. აზიაში ბინადრობენ ველისა და მაღალმთიან ტბებზედაც.სამხრეთ ნახევარსფეროში არ გვხვდებიან. [[საქართველო|საქართველოში]] მიმოფრენისას გვხვდება პირველი 2 სახეობა. ტანად საკმაოდ დიდი ფრინველები არიან (მასა 1-5 კგ). ღორიხვასნაირთვის დამახასიათებელია მჭიდრო, ხშირი შებუმბლვა, გრძელი, წვრილი [[ნისკარტი]], მოკლე ბოლო, ვიწრო, მახვილი [[ფრთები]]. ქვემოდან თეთრად არიან შებუმბვლილი, ზემოდან - შავ-მურად, ზედ თეთრი კოპლებით. იკვებებიან თევზით, წყლის [[უხერხემლოები|უხერხემლოებით]]. იყენებენ მათ [[ბუმბული|ბუმბულს]].


[[კატეგორია:ფრინველები]]
