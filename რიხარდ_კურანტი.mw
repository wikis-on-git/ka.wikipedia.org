[[Image:RichCourant.jpg|250px|thumb|right|რიხარდ კურანტი]]
'''რიხარდ კურანტი''' (Richard Courant) (* [[8 იანვარი]], [[1888]], [[ლიუბლინიცი]], [[პოლონეთი]] – † [[27 იანვარი]], [[1972]], [[ნიუ-იორკი]]), გერმანული წარმოშობის ამერიკელი მათემატიკოსი.

1905 წელს მშობლებთან ერთად საცხოვრებლად [[ბერლინი|ბერლინში]] გადავიდა და [[ბერლინი]] იყო ის ქალაქი, სადაც მან უნივერსიტეტში საბუთები შეიტანა. შემდგომში სწავლა [[გეტინგენი|გეტინგენსა]] და [[ციურიხი|ციურიხში]] განაგრძო. საბოლოოდ იგი [[გეტინგენი|გეტინგენში]] [[ჰილბერტი, დევიდ|დევიდ ჰილბერტის]] ასისტენტი გახდა და დოქტორის ხარისხიც იქვე მოიპოვა. იბრძოდა პირველ მსოფლიო ომში, თუმცა მიღებული ჭრილობის გამო იძულებული გახდა შინ დაბრუნებულიყო და სამეცნიერო კარიერა გაეგრძელებინა. 1928–1933 წლებში ხელმძღვანელობდა მათემატიკის ინსტიტუტს ქალაქ [[მიუნსტერი|მიუნსტერში]].

გერმანიის სათავეში ნაციონალ–სოციალისტების მოსვლის შემდეგ, რიხარდ კურანტი იძულებული გახდა [[გერმანია]] დაეტოვებინა და [[1933]] წელს [[კემბრიჯი|კემბრიჯში]] გაემართა, სადაც მან ერთი წელიწადი დაჰყო, რის შემდეგაც იგი [[ნიუ-იორკი|ნიუ-იორკში]] გაემგზავრა და [[ნიუ-იორკის უნივერსიტეტი|ნიუ-იორკის უნივერსიტეტის]] პროფესორი გახდა 1936 წელს.

რიხარდ კურანტი რამდენიმე სახელმძღვანელოს ავტორია, მათ შორის [[მათემატიკური ფიზიკა|მათემატიკური ფიზიკისა]], რომელიც დღემდე გამოიყენება მსოფლიო მასშტაბით, დაწერიდან 80 წლის შემდეგ. გარდა სამეცნიერო მოღვაწეობისა რიხარდ კურანტი მათემატიკის პოპულარიზაციასაც ეწეოდა, მან [[რობინსი, ჰერბერტ|ჰერბერტ რობინსთან]] ერთად დაწერა წიგნი "რა არის მათემატიკა", სადაც ავტორები შეეცადნენ მათემატიკის არსი მიეტანათ ფართო მკითხველამდე. მათემატიკის პოპულარიზაციის ჟანრში ეს წიგნი ჟანრის კლასიკად არის მიჩნეული.  

{{ბიო}}
[[კატეგორია:გერმანელები]]
[[კატეგორია:გერმანელი მათემატიკოსები]]
[[კატეგორია:ამერიკელი მათემატიკოსები]]
[[კატეგორია:დაბადებული  1888]] 
[[კატეგორია:გარდაცვლილი  1972]]

[[de:Richard Courant]]
[[en:Richard Courant]]
[[fr:Richard Courant]]
[[ru:Курант, Рихард]]
