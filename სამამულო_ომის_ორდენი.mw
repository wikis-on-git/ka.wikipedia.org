[[სურათი:Ord19 05.jpg|thumb|right|I ხარისხის სამამულო ომის ორდენი (ძველი ნიმუში) ]] 
'''სამამულო ომის ორდენი''', სსრკ უმაღლესი საბჭოს პრეზიდიუმის [[1942]] წლის 20 მაისის ბრძანებულებით დაწესებული ორდენი. ამ ორდენით აჯილდოებდნენ საბჭოთა არმიის, სამხედრო-საზღვაო ფლოტის, შინაგან საქმეთა სახალხო კომისარიატისა (შინსახკომი) და პარტიზანული ჯგუფების შემადგენლობიდან იმ პირებს პირებს, რომლებმაც სამშობლოსათვის ბრძოლაში სიმამაცე, სიმტკიცე და ვაჟკაცობა გამოიჩინეს; აგრეთვე იმ სამხედრო  მოსამსახურეებს, რომლებიც თავიანთი მოქმედებით ხელს უწყობდნენ საბჭოთა ჯარების საბრძოლო ოპერაციებს. ორდენის ნიშანი ლალისფრად მონინანქრებული, ოქროს სხივების ფონზე ამობურცული ხუთქიმიანი ვარსკვლავია. I ხარისხის ორდენი ოქროსია, II - ვერცხლის. იბნევენ მკერდის მარჯვენა მხარეს [[ალექსანდრე ნეველის ორდენი (საბჭოთა) | ალექსანდრე ნეველის ორდენის]] შემდეგ.



[[კატეგორია: სსრკ-ის ორდენები]]
[[კატეგორია: ორდენები]]
