'''აშოტ I დიდი''', კურაპალატი (―   †  [[29 იანვარი]]. [[826]], [[დოლისყანა]]), [[ტაო-კლარჯეთი | ტაო-კლარჯეთის]] [[ბაგრატიონები | ბაგრატიონთა სამეფო დინასტიის]] მამამთავარი. IX საუკუნის 20-იან წლებამდე იყო ქართული ერისმთავარი. სათავეში ედგა ქართლის ბრძოლას არაბთა წინააღმდეგ, მაგრამ დამარცხდა და იძულებული გახდა გაქცეულიყო [[შავშეთი | შავშეთ-კლარჯეთში]], რომელიც პოლიტიკურად ბიზანტიას ეკუთვნოდა. აშოტ I ამ ადგილების მფლობელი და ბიზანტიის ვასალი გახდა, მიიღო ბიზანტიის სამეფო კარის კურაპალატის პატივი. განაახლა და რეზიდენციად გაიხადა ციხე-სიმაგრე [[არტანუჯი]], მნიშვნელოვნად გააფართოვა თავისი სამფლობელოები. ამ დროიდან ქართლის პოლიტიკურმა ცენტრმა მთლიანად სამხრეთში გადაინაცვლა, რის გამოც ქართლის ისტორია ამ ხანას პირობითად ტაო-კლარჯეთის ან "[[ქართველთა სამეფო | ქართველთა სამეფოს]]" პერიოდსაც ეწოდება. აშოტ I მოკლეს შინაგამცემლებმა. აშოტმა სათავე დაუდო ბაგრატიონთა სამეფო დინასტიას, თუმცა, ეს საგვარეულო ქართლს განაგებდა ჯერ კიდევ [[575]] წლიდან, როდესაც ქართლის ერისმთავარი გახდა გუარამ I ბაგრატიონი.


[[კატეგორია:ქართველები]]
