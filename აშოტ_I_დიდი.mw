'''აშოტ I დიდი''', კურაპალატი (―   †  [[29 იანვარი]], [[826]], [[დოლისყანა]]), [[ტაო-კლარჯეთი | ტაო-კლარჯეთის]] [[ბაგრატიონები | ბაგრატიონთა სამეფო დინასტიის]] მამამთავარი და მეფე [[809]] ([[813]]) - [[826]] წლებში. მანამდე, დაახლ. [[786]]-[[809]] წლებში იგი იყო ქართლის ერისმთავარი. ბაბუამისი, ისევე, როგორც ბაგრატიონთა საგვარეულოს დიდი ნაწილი, იყო ერთ-ერთი უძველესი ქართული პროვინციიდან, - [[სპერი|სპერიდან]] (ამჟამად ისპირი, თურქეთის ტერიტორიაზე) და იგი [[730]]-იანი წლებიდან ჩანს კლარჯეთში. აშოტი სათავეში ედგა ქართლის ბრძოლას არაბთა წინააღმდეგ, მაგრამ დამარცხდა და იძულებული გახდა გაქცეულიყო [[შავშეთი | შავშეთ-კლარჯეთში]], რომელიც პოლიტიკურად ბიზანტიას ეკუთვნოდა. აშოტ I ამ ადგილების მფლობელი და ბიზანტიის ვასალი გახდა, მიიღო ბიზანტიის სამეფო კარის კურაპალატის პატივი. განაახლა და რეზიდენციად გაიხადა ციხე-სიმაგრე [[არტანუჯი]], მნიშვნელოვნად გააფართოვა თავისი სამფლობელოები. ამ დროიდან ქართლის პოლიტიკურმა ცენტრმა მთლიანად სამხრეთში გადაინაცვლა. საქართველოს  ისტორიაში ამ ხანას ტაო-კლარჯეთის ან "[[ქართველთა სამეფო | ქართველთა სამეფოს]]" პერიოდი ეწოდება. ამდენად, [[809]] წელი მიჩნეულია ბაგრატიონთა სამეფო დინასტიის დაფუძნების წლად, თუმცა, ეს საგვარეულო ქართლს განაგებდა ჯერ კიდევ [[575]] წლიდან, როდესაც ქართლის ერისმთავარი გახდა გუარამ I კურაპალატი. აშოტ I მოკლულ იქნა შინაგამცემლობის შედეგად.


[[კატეგორია:ქართველები]]
[[კატეგორია:გარდაცვლილი 826]]
