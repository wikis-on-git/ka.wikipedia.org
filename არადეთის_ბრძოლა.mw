'''არადეთის ბრძოლა 1483''', შინაპოლიტიკური ბრძოლის ერთ-ერთი ეპიზოდი ფეოდალურ საქართველოში. აგვისტოში [[სამცხე-საათაბაგო|სამცხის]] [[ათაბაგი]] [[ყვარყვარე II ჯაყელი]], რომელიც აღარ ემორჩილებოდა სამეფო ხელისუფლებას, არეშის (ახლა აზერბაიჯანშია) დარბევის შემდეგ ქართლის გზით ბრუნდებოდა სამცხეში.

[[არადეთი|სოფ. არადეთთან]] მას გზა გადაუღობა ქართლის ფეოდალთა ლაშქარმა და [[ქართლის სამეფო|ქართლის]] მეფის [[კონსტანტინე II|კონსტანტინე II-ის]] მორჩილება მოსთხოვა. ბრძოლა კონსტანტინე II-ის მომხრეთა დამარცხებით დამთავრდა. ამ მარცხმა კიდევ უფრო დაასუსტა სამეფო ხელისუფლება, რითაც ისარგებლეს დასავლეთ საქართველოს ფეოდალურმა წრეებმა, გაამეფეს იქ [[ალექსანდრე II, ბაგრატ VI-ის ძე|ალექსანდრე II]] და იმერეთი დამოუკიდებელ სამეფოდ გამოაცხადეს. ამგვარად არადეთის ბრძოლამ ხელი შეუწყო საქართველოს პოლიტიკური დაშლის პროცესს.



[[კატეგორია:საქართველოს ბრძოლები]]
