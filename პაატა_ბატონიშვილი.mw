'''პაატა ბატონიშვილი''', ბაგრატიონი (* დაახლოებით [[1720]] ―   †  [[1765]], [[თბილისი]]), ქართლის მეფის [[ვახტანგ VI|ვახტანგ VI-ის]] უკანონო ვაჟი. იზრდებოდა და განათლება მიიღო [[რუსეთი|რუსეთში]], სადაც ჩავიდა მამასთან ერთად [[1725]]. შეისწავლა სამხედრო საქმე, კერძოდ, [[არტილერია]], მაგრამ არ უმსახურია. 

მამის გარდაცვალების ([[1737]]) შემდეგ ჩავარდა მძიმე ეკონომიურ მდგომარეობაში. [[1740]] მთავრობამ დაუნიშნა წლიურად 300 [[მანეთი]]. [[1745]] თხოვა გაეშვათ საქართველოში ან განეწესებინათ შესაფერის სამსახურში. 

[[1749]] წლის იანვარში რუსეთიდან გაიქცა, [[რიგა|რიგიდან]] ის [[მიტავა|მიტავისა]] და [[მემელე|მემელეს]] გავლით [[კენიგსბერგი|კენიგსბერგში]] ჩავიდა, [[პრუსია|პრუსიის]] მეფეს [[ფრიდრიხ II|ფრიდრიხ II-ს]] სთხოვა ქვეშევრდომობა და სამსახურში მიღება. თხოვნა უშედეგოდ დარჩა და პაატა ბატონიშვილი [[ვარშავა|ვარშავაში]] გაემგზავრა, შემდეგ [[კამენეცი|კამენეცისა]] და [[ბუქარესტი|ბუქარესტის]] გავლით [[კონსტანტინოპოლი|კონსტანტინოპოლში]] ჩავიდა ([[1749]] წლის აგვისტო). [[1752]] [[არზრუმი|არზრუმის]] გზით თბილისში ჩამოვიდა [[ერეკლე II|ერეკლე II-თან]], რომელმაც არტილერიის საქმის მოწყობა დაავალა.

[[1765]] წელს პაატა ბატონიშვილმა მოაწყო [[პაატა ბატონიშვილის შეთქმულება 1765|შეთქმულება]] ერეკლე II-ის წინააღმდეგ, შეთქმულების განმჟღავნების შემდეგ სიკვდილით დასაჯეს.




[[კატეგორია:ქართველები]]
[[კატეგორია:დაბადებული  1720]]
[[კატეგორია:გარდაცვლილი 1765]]
