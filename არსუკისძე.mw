'''არსუკისძე''', ( †  [[1029]]), [[ქართველები|ქართველი]] ხუროთმოძღვარი, [[მცხეთა|მცხეთის]] [[სვეტიცხოველი|სვეტიცხოველის]] ამშენებელი. მისი სახელი ამოკვეთილია ორგან: ტაძრის აღმოსავლეთ ფასადზე, შუა [[თაღი|თაღს]] ქვემოთ, მედალიონებში, და ჩრდილოეთ ფასადის მთავარი სარკმლის ზემოთ, ორ ქვაზე, რომელთა შორის ჩასმულია მესამე ქვა ხელისა და გონიოს რელიეფური გამოსახულებით. წარწერა ასეთია:"ჴელი მონისა არსუკისძისაჲ. შეუნდვეთ". [[ტაძარი]] აგებულია [[1010]]-[[1029]] წლებში. უეჭველია, არსუკისძემ გამოიყენა ძველი (V-VI სს.) სვეტიცხოვლის ცალკეული ნაწილები სრულიად ახალი დამოუკიდებელი ნაწარმოები შექმნა, რაც მოწმობს მთელი იმდროინდელი ქართული ხუროთმოძღვრების მხატვრულ სიმწიფეს და თვით არქიტექტორის შესანიშნავ მხატვრულ ნიჭს, დიდ პრაქტიკულ გამოცდილებასა და ოატატობას. არსუკისძე უნდა იყოს ტაძრის დასავლეთ მდებარე კარიბჭის მშენებელიც. კარიბჭისა და ტაძრის ერთდროულობა ეჭვს არ იწვევს.


[[კატეგორია:ქართველები]]
[[კატეგორია:ქართველი ხუროთმოძღვრები]]
