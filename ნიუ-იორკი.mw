{| border="1" cellpadding="2" style="float:right; border-collapse:collapse; border-color:#e3e3e3; background-color:#fefefe; width:307px; margin-bottom:15px; margin-left:1em; font-size:95%;"
! style="background: #e3e3e3;" colspan="2" | ნიუ-იორკ სიტი
|- bgcolor="#FFFFFF" align="center"
| colspan="2" | [[სურათი:NYC-Skyline-1.jpg|300px|center]]
|-
| colspan="2" div class="center" | ''[[მეტსახელი]]: [[დიდი ვაშლი]]'' 
|-
! style="background: #e3e3e3;" | გერბი
! style="background: #e3e3e3;" | დროშა
|- style="background: #ffffff;" align="center"
| style="width: 145px;" | [[სურათი:Seal_of_New_York_City.png|120px|center|ნიუ-იორკის გერბი]]
| style="width: 145px;" | [[სურათი:Flag_of_New_York_City.png|120px|center|ნიუ-იორკის დროშა]]
|- style="background: #e3e3e3;"
! colspan="2" | ძირითადი მონაცემები
|- 
| [[დაარსება]]: || [[1613]]
|-
| [[სახელმწიფო]]: || [[აშშ]]
|- 
| [[შტატი (აშშ)|შტატი]]: || [[ნიუ-იორკი (შტატი)|ნიუ-იორკი]]
|-
| [[საგრაფო|საგრაფოები]]: || [[ბრონქსი]] (ბრონქსი)<br /> [[ნიუ-იორკი (საგრაფო)|ნიუ-იორკი]] (მანჰეტენი)<br /> [[ქუინსი]] (ქუინსი)<br /> [[კინგსის საგრაფო (ნიუ-იორკი)|კინგსი]] (ბრუკლინი)<br /> [[რიჩმონდის საგრაფო (ნიუ-იორკი)|რიჩმონდი]] (სტეიტენ აილენდი)<br />
|- 
| [[გეოგრაფიული მდებარეობა]]: || 40°;40'; ჩრდ. განედი, 74°;00'; აღმ. გრძედი	
|- 
| [[დროის სარტყელი]] || აღმ. სტანდარტული დრო (UTC-5)
|-
| style="text-align:center;" | [[სურათი:Map_of_New_York_highlighting_NYC.jpg|150px|]]<br />ქალაქის მდებარეობა [[ნიუ-იორკი (შტატი)|ნიუ-იორკის შტატში]]
| style="text-align:center;" | [[სურათი:5 Boroughs Labels New York City Map Julius Schorzman.png|150px|]]<br />ნიუ-იორკის 5 საგრაფო: <font color="blue">●</font> (1) [[მანჰეტენი]], <font color="yellow">●</font> (2) [[ბრუკლინი]], <font color="orange">●</font> (3) [[ქუინსი]], <font color="red">●</font> (4) [[ბრონქსი]], <font color="purple">●</font> (5) [[სტეიტენ აილენდი]]
|- 
| [[მოსახლეობა]]:<br /> - [[მეტროპოლია]]: || 8.168.388 <small>''(2005)''</small> <br /> 21.858.830 
|- 
| [[მოსახლეობის სიმჭიდროვე|სიმჭიდროვე]]: || 10.359 კაცი კმ²
|-
| [[სიმაღლე]]: || 6 მ ზღვის დონიდან
|- 
| [[ფართობი]]: || 1.214,4 კმ² <br />, 800,31 კმ² ხმელეთზე
|-
| [[საფოსტო ინდექსი|ზიპ-კოდები]]: || 10001-10292
|- 
| [[სატელეფონო კოდი|ტელ. კოდი]]: || 212 (მანჰეტენი)
|- 
| [[ვებგვერდი]]: || [http://www.nyc.gov www.nyc.gov]
|-
! style="background: #e3e3e3;" colspan="2" | პოლიტიკა
|- 
| [[მერი]]: || [[ბლუმბერგი, მაიკლ|მაიკლ ბლუმბერგი]]
|}

'''ნიუ-იორკი''' (''[[ინგლ.]]:'' New York; [nuːˈjɔːɹk]) - ქალაქი [[აშშ|ამერიკის შეერთებულ შტატებში]], შტატ [[ნიუ-იორკი (შტატი)|ნიუ-იორკში]]. 8.108.040 მცხოვრებით (830 კმ²-ზე) იგი ამერიკის ყველაზე დიდი და ჩრდილოეთ ამერიკის ყველაზე მჭიდროდ დასახლებული ქალაქია. ქალაქის [[მეტროპოლია|მეტროპოლიაში]] 22.313.756 ადამიანი ცხოვრობს. ქალაქის ამავე სახელწოდების შტატისგან განსასხვავებლად მას «ნიუ იორკ სიტი»-ს უწოდებენ. ქალაქის მეტსახელია «[[დიდი ვაშლი]]» ([[ინგლ.]]: "Big Apple”)

ნიუ-იორკი საერთაშორისო ფინანსების, პოლიტიკის, გართობისა და კულტურის ცენტრია და მსოფლიოს ერთ-ერთ უმნიშვნელოვანეს გლობალურ ქალაქთაგანია მუზეუმთა, გალერეათა, სამხატვრო-საშემსრულებლო დაწესებულებათა, უმაღლეს სასწავლებელთა მედიის, საერთაშორისო კორპორაციათა და საფინანსო ბაზართა შეუდარებელი რაოდენობით. აქ მდებარეობს [[გაერო|გაეროს]] მსოფლიო შტაბ-ბინა.

ქალაქის ფარგლებში ხუთი რაიონია: [[ბრონქსი]], [[ბრუკლინი]], [[მანჰეტენი]], [[ქუინსი]] და [[სტეიტენ-აილენდი]]. სტეიტენ-აილენდის გარდა ყველა რაიონში მილიონზე მეტი მცხოვრებია და ცალ-ცალკე აშშ-ის სხვა უდიდეს ქალაქებს გაუსწორდებოდნენ.

ნიუ-იორკი ყოველწლიურად უდიდესი რაოდენობის იმიგრანტებს იზიდავს მსოფლიოს 180 ქვეყნიდან, ისევე როგორც მთელი აშშ-დან, რომელნიც ქალაქში მისი კულტურის, ენერგიის, კოსმოპოლიტიზმისა და ეკონომიურ შესაძლებლობათა გამო ჩამოდიან. ნიუ-იორკი ამჟამად უდიდეს ამერიკულ ქალაქთა შორის კრიმინალის ყველაზე დაბალი დონით გამოირჩევა.

==ისტორია==
[[სურათი:Castelloplan.jpg|thumb|230px|left|კასტელოს გეგმა, რომელიც ასახავს "ახალ ამსტერდამს" მანჰეტენის სამხრეთ ბოლოში.]]
არემარის იტალიელი ჯიოვანი და ვერაძანოს მიერ აღმოჩენის პერიოდში რეგიონი დასახლებული იყო ლენაპეს ტომის ადგილობრივი ინდიელებით. ვერაძანომ ნიუ-იორკის ყურეში შესცურა თუმცა გზა აღმა მდინარეზე არ გაუგრძელებია და ისევ [[ატლანტის ოკეანე|ატლანტის ოკეანეში]] დაბრუნდა. არემარის კარტოგრაფია მოახდინა ინგლისელმა [[ჰუდზონი, ჰენრი|ჰენრი ჰუდზონმა]], რომელიც [[ჰოლანდია|ჰოლნადიის]] მონარქიის მიერ იყო დაქირავებული. ჰუდზონმა [[მანჰეტენი]] [[1609]] წლის [[11 სექტემბერი|11 სექტემბერს]] აღმოაჩინა და გააგრძელა გზა აღმა მდინარეზე, რომელიც ამჟამად მის სახელს ატარებს, სანამ დღევანდელი [[ალბანი|ალბანის]] ტერიტორიას მიაღწევდა. ჰოლანდიელებმა [[ახალი ამსტერდამი]] [[1613]] წელს დააარსეს, რომელსაც თვითმმართველობა მიენიჭა 1652 წელს. 1664 წელს ქალაქი ბრიტანელებმა დაიპყრეს და მას "ნიუ იორკი" გადაარქვეს ინგლისელი ჰერცოგის იორკის სახელზე. ჰოლანდიელებმა 1673 წლის აგვისტოში მცირე ხნით მოახერხეს ქალაქის დაბრუნება და მას "ნიუ ორანჟი" დაარქვეს, თუმცა 1674 წლის ნოემბერში იგი საბოლოოდ დაკარგეს.

ბრიტანეთის მმართველობის ქვეშ ნიუ-იორკი აგრძელებს განვითარებას, თუმცა ქალაქში უკმაყოფილება პოლიტიკური დამოკიდებულების გამო დღითიდღე იზრდებოდა. ამერიკის რევოლუციური ომის პერიოდში აქ მრავალ მნიშვნელოვან ადრეულ ბრძოლას ჰქონდა ადგილი, თუმცა ქალაქი ბრიტანეთის ოკუპაციის ქვეშ დარჩა ომის დამთავრებამდე და ის ბოლო პორტი იყო, რომელიც ბრიტანელებმა 1783 წელს დატოვეს.

1788-90 წლებში ნიუ-იორკ სიტი ახლად შექმნილი [[აშშ]]-ის დედაქალაქი იყო. 1825 წელს [[ერის არხი|ერის არხის]] გახსნის შემდეგ ნიუ-იორკს შესაძლებლობა მიეცა ეკონომიკური მნიშვნელობით [[ბოსტონი|ბოსტონისა]] და [[ფილადელფია|ფილადელფიისთვის]] გაესწრო, ხოლო ადგილობრივი პოლიტიკა დომინირებული გახდა [[დემოკრატიული პარტია (აშშ)|დემოკრატიული პარტიის]] პოლიტიკური მანქანით "ტამანი ჰოლ", რომლის ძირითადი მამოძრავებელი ძალა ირლანდიელი იმიგრანტები იყვნენ. მომდევნო პერიოდში ქალაქის მდიდარი ფენა ახალი ეკონომიკური მექნიზმების საშუალებით სულ უფრო ძლიერდება, ხოლო პარალელურად ქალაქის ღარიბი იმიგრანტი მუშა კლასიც იზრდება. ამავე პერიოდში ყალიბდება ეკონომიკური და მუნიციპალური კონსოლიდაცია ქალაქის ხუთ მთავარ რეგიონს შორის, რაც იფიციალურად 1898 წელს გაფორმდა.

ახლად-კონსოლიდირებული ქალაქის გამთლიანებას ხელი შეუწყო ახალი სატრანსპორტო კვანძების სერიამ, რომელთა შორის მნიშვნელოვანი იყო [[ნიუ-იორკის მეტრო|ნიუ-იორკის მეტროს]] გახსნა [[1904]] წელს. ევროპული იმიგრაციის ახალმა ტალღამ სოციალური აღმავლობა გამოიწვია, რამაც თავის მხრივ ანტიკაპიტალისტური პროფკავშირების გავლენა შეზღუდა. მოგვიანებით, 1920-იან წლებში, ქალაქს მოაწყდა აფრო-ამერიკული მოსახლეობა სამხრეთი შტატებიდან "დიდი მიგრაციის" ტალღით. ამ პერიოდში აყვავდა [[ჰარლემის რენესანსი]], რაც თავის მხრივ "პროჰიბიციის" (შეზღუდვა) ერის ბუმის ნაწილი იყო, რომლის პერიოდში მთელი ნიუ-იორკის ხედი რადიკალურ ტრანსფორმაციას განიცდის აქ მშენებარე სიმაღლეში მოპაექრე ცათამბჯენების წყალობით. 1925 წელს ნიუ-იორკმა [[ლონდონი|ლონდონს]] გაუსწრო მსოფლიოს ყველაზე მეტად დასახლებული ქალაქის სტატუსში.

[[დიდი დეპრესია|დიდი დეპრესიის]] პერიოდში ქალაქმა მნიშვნელოვნად იზარალა, რასაც შედეგად რეფორმისტი მერის [[ლაგუარდია, ფიორელო|ფიორელო ლაგუარდიას]] არჩევა მოჰყვა, ბოლო მოუღო რა "ტამანი ჰოლის" 80-წლიან პოლიტიკურ დომინირებას. [[მეორე მსოფლიო ომი|მეორე მსოფლიო ომის]] პერიოდში ქალაქის ინდუსტრიულმა და საპორტო დაწესებულებებმა მნიშვნელოვანი როლი შეასრულა მოკავშირეთათვის სამხედრო დანადგარებისა და ამუნიციის მიწოდებაში. ამ პერიოდში ქალაქის მსოფლიო ლიდერის სტატუსი სულ უფრო მკაფიო ხდება, [[უოლ სტრიტი|უოლ სტრიტის]] მნიშვნელოვანი წვლილით ამერიკის მსოფლიო წამყვან ეკონომიკურ ძალად აღმოცენებაში. [[გაერო|გაეროს]] შტაბ-ბინის ნიუ-იორკში დაფუძნებამ ხაზი გაუსვა მის პოლიტიკურ გავლენას, ხოლო [[აბსტრაქტული ექსპრესიონიზმი|აბსტრაქტული ექსპრესიონიზმის]] აღმავლობამ პარიზს მსოფლიო ხელოვნების ცენტრის ტიტული წაართვა. ყოველივე ამას ქალაქის განახლებული ეკონომიკური ბუმი მოჰყვა 1950-იან წლებში. თუმცა მოგვიანებით, ინდუსტრიული და კომერციული პრიორიტეტების ცვლილებამ, შეძლებული ფენების მასიურად ქალაქგარეთ გადანაცვლებამ და კრიმინალის ზრდამ ნიუ-იორკი 1970-იან წლებში ღრმა სოციალურ და ეკონომიკურ კრიზისში ჩააგდო.

1980-იანი წლები მოკრძალებული ბუმით აღინიშნა, რომელმაც პიკს 1990-იანებში მიაღწია. რასობრივი სიმწვავე განელდა, კრიმინალის დონე მკვეთრად დაეცა, ცხოვრების ხარისხი გაუმჯობესდა, ახალმა იმიგრაციამ ქალაქს მრავალფეროვნება და სიცოცხლე შეჰმატა და პირველად მის ისტორიაში ნიუ-იორკის მოსახლეობამ 8 მილიონიან ზღვარს გადააჭარბა. 90-იანი წლების ბოლო [[დოტ-კომის ბუმი|დოტ-კომის ბუმმა]] ქალაქს მნიშვნელოვანი ფინანსური ძლიერება მოუტანა, რაც თავის მხრივ ერთ-ერთი მნიშვნელოვანი ფაქტორი იყო რეზიდენციული და კომერციული უძრავი ქონების ბუმის დეკადის დაჩქარებაში.

21-ე საუკუნის დასაწყისი ქალაქში ტრაგიკული მოვლენით აღინიშნა: [[2001]] წლის [[11 სექტემბერი|11 სექტემბერს]] მსოფლიო სავაჭრო ცენტრზე განხორციელებული ტერორისტული აქტის შედეგად 3000-მდე ადამიანი დაიღუპა. ამ შემთხვევამ ქალაქის ეკონომიკას მნიშვნელოვანი ზიანი მიაყენა, თუმცა კრიზისი დიდ ხანს არ გაგრძელებულა. დანგრეული სავაჭრო ცენტრის ადგილას 2010 წლისთვის იგეგმება ახალი 1776 ფუტის სიმაღლის [[ფრიდომ ტაუერი|ფრიდომ ტაუერის]] დასრულება.


==გეოგრაფია და გარემო==
[[სურათი:New_York_From_Space.jpg|300px|thumb|ნიუ-იორკი სატელიტიდან.]]
ნიუ-იორკ სიტი [[ბოსვაშ მეგაპოლისი|ბოსვაშ მეგაპოლისის]] (BosWash) ცენტრში მდებარეობს, 350 კმ-ში [[ბოსტონი|ბოსტონიდან]] და 353 კმ-ში [[ვაშინგტონი (ქალაქი)|ვაშინგტონიდან]]. ქალაქის საერთო ფართობია 1.212.4 კმ², რომლის 35,31% წყალზეა. ქალაქი სამ მთავარ კუნძულზეა განლაგებული - [[მანჰეტენი]], [[სტეიტენ-აილენდი]] და დასავლეთ [[ლონგ-აილენდი]]. [[ბრონქსი]] ერთადერთი რაიონია, რომელიც კონტინენტალურ ამერიკაში მდებარეობს.

ნიუ-იორკის სავაჭრო მნიშვნელობა განპირობებულია მისი საუკეთესო ბუნებრივ ყურეზე მდებარეობით, რომელსაც ზემო ნიუ-იორკის უბე ქმნის გარშემორტყმული მანჰეტენით, [[ბრუკლინი|ბრუკლინით]], სტეიტენ-აილენდითა და [[ნიუ-ჯერსი|ნიუ-ჯერსის]] სანაპიროთი. ატლანტის ოკეანისგან დაცულია ბრუკლინისა და სტეიტენ-აილენდის სარტყლით ქვემო ნიუ-იორკის უბეში. მდ. [[ჰუდზონი]] მოედინება ჰუდზონის ხეობიდან ნიუ-იორკის უბეში, ჰყოფს რა ბრონქსსა და მანჰეტენს ნიუ-ჯერსისგან. [[ისტ-რივერი]], ფაქტობრივად დინების წარმოქმნილი სრუტე, ლონგ-აილენდიდან ნიუ-იორკის უბემდე იჭიმება და ბრონქსსა და მანჰეტენს ლონგ-აილენდისგან ჰყოფს. [[ჰარლემი|ჰარლემის]] მდინარე, კიდევ ერთი დინების სრუტე მდინარეებს ისტსა და ჰუდზონს შორის, მანჰეტენს ბრონქსისგან ჰყოფს.

ქალაქის გეოგრაფიამ მნიშვნელოვანი ცვლილებები განიცადა ადამიანის ჩარევით ჰოლანდიელთა კოლონიური დროებიდან მოყოლებული სანაპირო ზოლზე წყლისგან მიწის წართმევით. ეს პროცესი ყველაზე თვალსაჩინოა ქვემო მანჰეტენზე [[ბატერი-პარკი|ბატერი-პარკ სიტიში]] თანამედროვე განვითარებით. ბუნებრივი ტოპოგრაფიული უსწორმასწორობა თითქმის სრულიად აღმოიფხვრა, განსაკუთრებით მანჰეტენზე. რაც ფაქტობრივად სიტყვა "მანჰეტენის" (ბორცვიანი კუნძული) თავდაპირველ მნიშვნელობას ეწინააღმდეგება.

===კლიმატი===
იტალიის [[ტოსკანა|ტოსკანისა]] და ფრანგული [[რივიერა|რივიერას]] გრძედზე უფრო სამხრეთით მდებარეობის მიუხედავად ნიუ-იორკი ნესტიანი კონტინენტური კლიმატითა გამოირჩევა, რომელზეც ჩრდილო-ამერიკის კონტინენტური ცივი ქარები ახდენს ზეგავლენას. ნიუ-იორკის ზამთრები ტიპიურად ცივია, თუმცა შედარებით ზომიერი იმავე გრძედზე მდებარე სხვა კონტინენტურ ამერიკულ ქალაქებთან შედარებით. -20°C-ზე ნაკლები ტემპერატურა იშვიათია, ძირითადად შუაგულ ზამთარში ღამის ტემპერატურა -10°C-ს ქვევით არ ეცემა. თოვლის საერთო რაოდენობა ზამთრის განმავლობაში 60 სმ-ას არ აღემატება, თუმცა ბოლო ოთხი ზამთრის (2003-06) განმავლობაში შედარებით მაღალი თოვლიანობა დაიჭირა (>100 სმ) ყოველ სეზონზე. ზამთარში წვიმა უფრო ხშირია ვინემ თოვლი ატლანტის ოკეანის თბილი ჰავის ზეგავლენით.

გაზაფხული ნიუ-იორკში ზომიერი, ხშირად საკმაოდ ცხელი, იცის, ტემპერატურა მერყეობს 10-15°C-ში. ზაფხული ცხელი და ტენიანია, ტემპერატურა ხშირად 32°C-ს აღემატება. შემოდგომა ზომიერი და სასიამოვნო იცის ხშირი მზიანი ამინდებით და 15-20°C ტემპერატურით.

==რაიონები და უბნები==
[[Image:5_Boroughs_Labels_New_York_City_Map_Julius_Schorzman.png|thumb|right|280px|ხუთი რაიონი: '''<font color="#2a3d94">1: მანჰეტენი</font>''', '''<font color="#f4cc0b">2: ბრუკლინი</font>''', <br />'''<font color="ef7b2c">3: ქუინსი</font>''', '''<font color="#dc382c">4: ბრონქსი</font>''', '''<font color="#8a3687">5: სტეიტენ-აილენდი</font>''']]
ნიუ-იორკი ხუთი რაიონისგან (ინგლ. Borough - საგრაფო) შედგება. თავად რაიონი ასობით უბნად იყოფა, რომელთა შორის მრავალს საკუთარი განსაკუთრებული ისტორია და ხასიათი გააჩნია.

*[[მანჰეტენი]] (ნიუ-იორკის ქაუნთი, მოს. 1.564.798) ქალაქის ბიზნესისა და კულტურის ცენტრია, და ამგვარად ყველაზე ურბანულია. ის ასევე ყველაზე მჭიდროდ არის დასახლებული. აქ მდებარეობს ქალაქის განთქმული ცათამბჯენების უმრავლესობა. ეს რაიონი იყოფა ''დაუნთაუნ'', ''მიდთაუნ'' და ''აპთაუნ'' რეგიონებად.

*[[ბრონქსი]] (ბრონქსის ქაუნთი, მოს. 1.363.198), ცნობილი, როგორც [[ჰიპ-ჰოპი|ჰიპ-ჰოპ]] კულტურის დაბადების ადგილი და ნიუ-იორკის იანკების გუნდის ბინა. აქ კომპაქტურად არიან დასახლებული ქალაქის რასობრივი უმცირესობები, განსაკუთრებით კი ლათინელები და შავკანიანები. მცირე კუნძულების გამოკლებით ბრონქსი ქალაქის ერთადერთი რაიონია, რომელიც კონტინენტზე მდებარეობს.

*[[ბრუკლინი]] (კინგსის ქაუნთი, მოს. 2.472.523) ამერიკის ეთნიკურად ყველაზე მრავალფეროვანი ქაუნთია, ერთ სულ მოსახლეზე გაცილებით მეტი იმიგრანტით ვინემ ნებისმიერ სხვა ადგილას ქვეყნის მასშტაბით. ეს ასევე ერთ-ერთი ყველაზე მჭიდროდ დასახლებული რაიონია შენარჩუნებული ძლიერი ნაციონალური კულტურებით. რაიონში თანამედროვე ბიზნეს კვარტალთან ერთად დიდი ისტორიული რეზიდენციული უბნებიცაა, ძირითადად სამხრეთ-აღმოსავლეთ ნაწილში. მას ასევე გრძელი ოკეანის სანაპირო და [[კონი-აილენდი]] (კუნძული კონი) აქვს, რომელიც განთქმულია ერთ-ერთი უძველესი მასობრივი გართობის პარკით. ქალაქის იტალიელ, რუს და ჩინელ იმიგრანტთა უმრავლესობა სწორედ ამ უბანზე მოდის.

*[[ქუინსი]] (ქუინსის ქაუნთი, მოს. 2.225.486) გეოგრაფიულად ყველაზე დიდი რაიონია. აქ მდებარეობს შის სტადიონი და ნიუ-იორკ მეტსი; რეგიონის სამი ძირითადი აეროპორტიდან ორი (ლაგუარდია და ჯონ კენედის აეროპორტები); აშშ-ის ჩოგბურთის ასოციაციის ეროვნული საჩოგბურთო ცენტრი, სადაც იმართება აშშ-ის ყოველწლიური ღია ჩემპიონატი (United States Open).

*[[სტეიტენ-აილენდი]] (რიჩმონდის ქაუნთი, მოს. 459.737) ყველაზე წყნარი და საგარეუბნო ხასიათის რაიონია, თუმცა დროთა განმავლობაში უფრო ინტეგრირებული ხდება ქალაქის სხვა რაიონებთან 1964 წელს ვერაზანო-ნეროუს ხიდის გახსნიდან. 2001 წლამდე აქ მდებარეობდა მსოფლიოში უდიდესი ნაგავსაყრელი, რაც ამ რაიონს საკმაოდ არამომხიბლავს ქმნიდა საცხოვრებლად.

==მთავრობა==
[[სურათი:Municipal Building.jpg|thumb|left|[[მანჰეტენის მუნიციპალური შენობა]], რომელშიც ქალაქის მრავალი სამმართველოა განლაგებული, ერთ-ერთი უდიდესი სახელმწიფო დანიშნულების ნაგებობათაგანია მსოფლიოში.]]
1898 წელს კონსოლიდაციის შემდეგ ნიუ-იორკი აგლომერაციული მუნიციპალიტეტი გახდა ძლიერი მერისა და საქალაქო საბჭოს ფორმის მთავრობით. მერი და საბჭოს წევრები ირჩევა ოთხ-წლიანი ვადით. ნიუ-იორკის საქალაქო საბჭო ერთ-პალატიანია და მასში 51 საბჭოს წევრია, რომელთა უბნები განსაზღვრულია მოსახლეობის განლაგების გეოგრაფიული საზღვრებით. ყოველი წევრი წარმოადგენს დაახლოებით 157.000 ადამიანს. მერისა და საბჭოს წევრის არჩევა მხოლოდ ორი ვადით შეიძლება. ბოლო არჩევნები 2005 წელს ჩატარდა.

ქალაქი ისტორიულად დემოკრატიული მერის კანდიდატებს ირჩევდა. თუმცა წინა და ახლანდელი მერები მემარცხენე ლიბერალური რესპუბლიკელები არიან. საბჭოს წევრების არჩევა სპეციფიური საკითხების გამო ხდება და ისინი, როგორც წესი, საკმაოდ კარგად ცნობილი პიროვნებები არიან.

დემოკრატიულ პარტიას უჭირავს საზოგადოებრივ თანამდებობათა უმრავლესობა. პარტიის პლატფორმა ემყარება ხელმისაწვდომ ცხოვრების პირობებს, განათლებასა და ეკონომიკურ განვითარებას. ქალაქის პოლიტიკური დემოგრაფია ლიბერალურ-დემოკრატიულია. დასაქმების პოლიტიკა ერთ-ერთი უმნიშვნელოვანესია. განსახლება და ეკონომიკური განვითარება ყველაზე მწვავე საკითხებია. რეგისტირებულ ამომრჩეველთა 87% დემოკრატია, რაც საკმაოდ კონტრასტულია ნიუ-იორკის შტატის მოსახლეობასთან, რომელიც ნაკლებად ლიბერალურია.

ქალაქის მთავრობა განლაგებულია ნიუ-იორკის სიტი ჰოლში, სადაც ქალაქის საბჭოს სხდომები იმართება ხოლმე. მერის ოფისი ცამეტ მუნიციპალურ სააგენტოსთან ერთად მანჰეტენის მუნიციპალურ შენობაში მდებარეობს, რაც ერთ-ერთი უდიდესი მუნიციპალური შენობათაგანია მსოფლიოში.

პრაქტიკულად ყველა მთავრობის თანამდებობის პირს, გუბერნატორის, გენერალური პროკურორის, ორივე აშშ-ის სენატორის ჩათვლით ოფისები მანჰეტენზე აქვს. ოფიციალური პირები სამსახურეობრივი საქმიანობისთვის ძირითადად ამ ოფისებს იყენებენ შტატის დედაქალაქ ალბანის ძირითადი კაბინეტების ნაცვლად.

==ეკონომიკა==
[[Image:Panorama_clip3.jpg|thumb|right|260px||[[მიდთაუნ მანჰეტენი]] უდიდესი ცენტრალური ბიზნეს უბანია აშშ-ში.<br>'''[[:image:Skyline-New-York-City.jpg|სრული პანორამული ფოტო]]''']]
ნიუ-იორკი საერთაშორისო ბიზნესისა და კომერციის მნიშვნელოვანი ცენტრია, ის გლობალური ეკონომიკის სამი საკომანდო ცენტრიდან ერთ-ერთია ([[ტოკიო|ტოკიოსა]] და [[ლონდონი|ლონდონის]] გვერდიგვერდ). ქალაქის ეკონომიკის ბირთვს ქმნის საფინანსო, სადაზღვევო და უძრავი ქონების ინდუსტრიები. ნიუ-იორკი ამასთან აშშ-ის [[მასმედია|მასმედიის]], ჟურნალიზმისა და გამომცემლობის უმნიშვნელოვანესი ცენტრიცაა, ხელოვნებასთან ერთად. სხვა მნიშვნელოვან სექტორთა შორისაა ქალაქის ტელე და კინო ინდუსტრიები, რომელიც მასშტაბით მხოლოდ ჰოლივუდს თუ ჩამოურჩება; სამედიცინო კვლევა და ტექნოლოგია; არასამთავრობო ორგანიზაციები და უნივერსიტეტები; და, რათქმაუნდა, [[მოდა]].

ქალაქის სააქციო ბირჟები მსოფლიოში უდიდესთა შორისაა. [[ნიუ-იორკის სააქციო ბირჟა]] უდიდესია მსოფლიოში სავალუტო მოცულობით, ხოლო [[ნასდაქი]] მსოფლიოს ლიდერია აქ წამოყენებულ ლისტინგთა რაოდენობით. მრავალ საერთაშორისო კორპორაციას შტაბ-ბინა სწორედ ნიუ-იორკში აქვს, მათ შორის [[ფორჩუნ-500]] კომპანიების უდიდეს რაოდენობას.

ნიუ-იორკი უნიკალურია სხვა ამერიკულ ქალაქთა შორის უცხოური კორპორაციების განსაკუთრებით დიდი რაოდენობით. კერძო სექტორში არსებული ყოველი 10 სამუშაო ადგილიდან 1 უცხოურ კომპანიაზე მოდის. შესაბამისად ნიუ-იორკის ბიზნეს წრეები საკმაოდ ინტერნაციონალისტურია და შესამჩნევად უჭირს შეწყობა ფედერალური მთავრობის მკაცრ საგარეო, სავაჭრო და სავიზო პოლიტიკასთან.

სპეციალიზირებულ მანუფაქტურულ წარმოებაზე დღემდე დასაქმების უდიდესი წილი მოდის, თუმცა ისტორიულად მას შემცირების ტენდენცია აქვს. ამგვარი წარმოების ძირითადი შემადგენელი ნაწილია, საფეიქრო, ქიმიური, ავეჯის, ლითონის პროდუქცია და საკვებგადამმუშავებელი წარმოებები. ნიუ-იორკის ბუნებრივი საზღვარი განსაკუთრებით ხელშემწყობია საერთაშორისო სატვირთო გზავნილებისთვის და ყოველთვის შეადგენდა მისი ეკონომის ერთ-ერთ მნიშვნელოვან ნაწილს, თუმცა ბოლო დროს საზღვაო გადაზიდვების დანიშნულების ტვირთმა ბრუკლინის სანაპიროდან [[ნიუ-ჯერსი|ნიუ-ჯერსის]] პორტ ნუარკ-ელიზაბეთის საზღვაო ტერმინალზე გადაინაცვლა. გარკვეული ტვირთი მაინც დარჩა, და ბრუკლინი დღემდე რჩება აშშ-ში [[კაკაო|კაკაოს]] მარცვლების იმპორტის მთავარ ჭიშკრად.

”კრეატიული” ინდუსტრიები, როგორიცაა [[დიზაინი]], [[ახალი მედია]] და [[არქიტექტურა]] დასაქმების სულ უფრო მზარდი წილი ხდება. ქალაქის მრავალი სამედიცინო ლაბორატორიისა და კვლევითი ცენტრის კომერციული როლის მნიშვნელობის გაზრდის შედეგად, მეცნიერება და კვლევაც კიდევ ერთი დამატებითი ძლიერი სექტორია. დასაქმების ზრდამ ამ სექტორში 2004-05 წლებში 4,9% შეადგინა. მაღალი ტექნოლოგიის ინდუსტრიები, როგორიცაა პროგრამული დამუშავება, სათამაშო კონსოლების დიზაინი და ინტერნეტ მომსახურეობაც ასევე იზრდება. ნიუ-იორკი ქვეყნის წამყვანი საერთაშორისო ინტერნეტ ჭიშკარია (gateway), 430 გიგაბიტ/წმ. საერთაშორისო ინტერნეტ გამტარობის ტერმინატებით, ტრანსატლანტიკური ოპტიკურ-ბოჭკოვანი სადენის ტერმინუსის კვანძთან მდებარეობის წყალობით. შედარებისთვის, სიდიდით მეორე აშშ-ის ჰაბი ვაშინგტონ/ბალტიმორის წარმადობა მხოლოდ 158 გიგაბიტ/წმ-ია.

ქალაქ ნიუ-იორკის საშუალო ერთობლივი მეტროპოლიური პროდუქტი თითქმის $500 მილიარდს უტოლდება, რაც [[შვეიცარია|შვეიცარიის]] [[ეშპ]]-ზე მეტია და თითქმის ეწევა [[რუსეთი|რუსეთის]] მაჩვენებელს. ცალკე ქვეყანა რომ ყოფილიყო ნიუ-იორკს მსოფლიოში სიდიდით მე-17 ეკონომიკა ექნებოდა, ხოლო ერთ სულ მოსახლეზე $59.000-ით, სიდიდით მეორე ეშპ სულ მოსახლეზე [[ლუქსემბურგი|ლუქსემბურგის]] შემდეგ.

ბოლო 40 წლის განმავლობაში ქალაქის სამუშაო ადგილების ზრდის დონე თითქმის ჰორიზონტალური (უცვლადი) იყო ზრდადი სერვისის სექტორის დასაქმებით კლებადი მსუბუქი წარმოებისა და ინდუსტრიის სექტორის დასაქმების ჩანაცვლებით. თუმცა 1990-იან წლებში ქალაქის ეკონომიკის ზრდის ტემპებმა გაუსწრო ქვეყნის დონეს ყველაზე დიდი პერიოდით [[მმო|მეორე მსფლიო ომის]] შემდეგ.

ბოლო დროს მსოფლიო ეკონომიკაში [[ინტერნეტი|ინტერნეტის]] დომინაციამ ქალაქს თავის კვალი დააჩნია -- კომპანიათა დიდი ნაწილი უფრო მცირე, ნაკლებად ძვირადღირებულ ქალაქებში იწყებს გადანაცვლებას.

==დემოგრაფია==
==კულტურა==
==ტრანსპორტი==
==არქიტექტურა==
==განათლება==
==სპორტი==
==რესურსები ინტერნეტში==
*[http://www.nyc.gov/ ნიუ-იორკის ოფიციალური ვებ-გვერდი]
*[http://wikitravel.org/en/New_York_City ტურისტის მეგზური]
*[http://newyork.wikicities.com/wiki/ ნიუ-იორკის ვიკი]

[[კატეგორია:ნიუ-იორკი]]
[[კატეგორია:აშშ-ის ქალაქები]]
[[კატეგორია:მსოფლიოს უდიდესი ქალაქები]]



[[ar:&#1606;&#1610;&#1608;&#1610;&#1608;&#1585;&#1603; (&#1605;&#1583;&#1610;&#1606;&#1577;)]]
[[bg:&#1053;&#1102; &#1049;&#1086;&#1088;&#1082;]]
[[bs:New York City]]
[[cs:New York]]
[[cy:Dinas Efrog Newydd]]
[[da:New York, New York]]
[[de:New York City]]
[[en:New York City]]
[[eo:Novjorko]]
[[es:Nueva York]]
[[et:New York]]
[[fi:New York]]
[[fr:New York]]
[[ga:Nua-Eabhrac (cathair)]]
[[gd:Eabhraig Nuadh (baile)]]
[[gl:Nova Iorque]]
[[he:&#1504;&#1497;&#1493; &#1497;&#1493;&#1512;&#1511;]]
[[id:New York City]]
[[it:New York]]
[[ja:&#12491;&#12517;&#12540;&#12520;&#12540;&#12463;]]
[[ko:&#45684;&#50837;]]
[[la:Urbs_Novum Eboracum]]
[[li:New York]]
[[lt:Niujorkas]]
[[nds:New York]]
[[nl:New York]]
[[no:New York]]
[[pl:Nowy Jork (miasto)]]
[[pt:Nova Iorque]]
[[ro:New York City]]
[[ru:&#1053;&#1100;&#1102;-&#1049;&#1086;&#1088;&#1082;]]
[[simple:New York City]]
[[sl:New York]]
[[sv:New York, New York]]
[[tl:Lungsod ng New York]]
[[uk:&#1053;&#1100;&#1102;-&#1049;&#1086;&#1088;&#1082;]]
[[yi:&#1504;&#1497;&#1493;&#1470;&#1497;&#1488;&#1464;&#1512;&#1511;]]
[[zh:纽约市]]
