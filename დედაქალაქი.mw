'''დედაქალაქი''' არის [[სახელმწიფო|სახელმწიფოს]] ან სხვა ადმინისტრაციული ტერიტორიის ([[ოლქი|ოლქის]], [[პროვინცია|პროვინციის]], ავტონომიური ერთეულის) მთავარი [[ქალაქი]], სადაც როგორც წესი განლაგებულია ხელისუფლებისა და მმართველობის უმაღლესი ორგანოები: [[პრეზიდენტი|პრეზიდენტის]], [[მონარქი|მონარქის]], [[გუბერნატორი|გუბერნატორის]] რეზიდენცია, [[პარლამენტი]], ცენტრალური [[სამინისტრო|სამინისტროები]] და უწყებები, ქვეყნის [[უმაღლესი სასამართლო]] და სხვა.  


დედაქალაქი ხშირად ცალკე ადმინისტრაციულ ერთეულად არის გამოყოფილი, მაგალითად ქალაქ [[ვენა|ვენას]] კონსტიტუციით მინიჭებული აქვს მხარის სტატუსი. ანალოგიურ სიტუაციაა [[თბილისი|თბილისთან]] მიმართებაშიც, თუმცა ქვეყნის სამხარეო მოწყობა ჯერ კონსტიტუციურად არ არის დაკანონებული.


დედაქალაქი შეიძლება არ იყოს ქვეყნის ყველაზე დიდი ქალაქი. ამის მაგალითებია [[ანკარა]] თურქეთში, [[ვაშინგტონი]] აშშ-ში, [[კანბერა]] ავსტრალიაში და სხვა. უფრო მეტიც, უკანასკნელ ათწლეულებში შეიმჩნევა ტენდენციები დედაქალაქის გადატანისა მცირე სიდიდის ქალაქებში ([[ასტანა]] [[ყაზახეთი|ყაზახეთში]], [[დოდომა]] [[ტანზანია|ტანზანიაში]], [[იამასუკრო]] [[კოტ-დივუარი|კოტ-დივუარში]]) ან სრულიად ახალი დედაქალაქების მშენებლობისა ([[ბრაზილია]], [[ისლამაბადი]]). 


ზოგიერთ ქვეყანაში პრაქტიკულად აღიარებულია ორდედაქალაქიანობა: ნიდერლანდების ოფიციალური დედაქალაქია [[ამსტერდამი]], მაგრამ მთავრობა და უმაღლესი სასამართლო [[ჰააგა]]შია განთავსებული,  ანალოგიური ვითარებაა ბოლივიაში ([[სუკრე]] - კონსტიტუციური დედაქალაქია, [[ლა-პასი]] - ფაქტიური), კოტ-დივუარში ([[იამასუკრო]] და [[აბიჯანი]]), [[შრი-ლანკა|შრი-ლანკაში]], [[ჩილე|ჩილეში]], [[მალაიზია|მალაიზიაში]], [[სამხრეთ აფრიკის რესპუბლიკა|სამხრეთ აფრიკის რესპუბლიკაში]].


==იხილეთ აგრეთვე==

*[[დედაქალაქების ნუსხა]]

[[კატეგორია:დედაქალაქები]]
[[als:Hauptstadt]]
[[ar:عاصمة]]
[[bg:Столица]]
[[ca:Capital]]
[[cy:Prif Dinas]]
[[da:Hovedstad]]
[[de:Hauptstadt]]
[[el:Πρωτεύουσα]]
[[en:Capital]]
[[eo:Cxefurbo]]
[[es:capital]]
[[et:Pealinn]]
[[fi:Pääkaupunki]]
[[fr:Capitale]]
[[he:ערי בירה]]
[[id:Ibukota]]
[[is:Höfuðborg]]
[[it:Capitale]]
[[ja:首都]]
[[ko:수도]]
[[la:Caput]]
[[lv:Galvaspilsēta]]
[[lt:Sostinė]]
[[nah:Weyaltepetl]]
[[nds:Hoofdstadt]]
[[nl:Hoofdstad]]
[[pl:Stolica]]
[[pt:Capital]]
[[ro:Capitală]]
[[ru:Столица]]
[[simple:Capital city]]
[[sl:glavno mesto]]
[[sr:Главни град]]
[[sv:Huvudstad]]
[[th:เมืองหลวง]]
[[tl:Kabisera]]
[[zh:行政中心]]
