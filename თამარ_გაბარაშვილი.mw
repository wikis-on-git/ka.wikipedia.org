'''გაბარაშვილი, თამარ''' ბორისის ასული (* [[22 ივლისი]], [[1937]], [[თბილისი]]), [[ქართველები   | ქართველი]] ვიოლონჩელისტი. საქართველოს სახალხო არტისტი ([[1981]]). [[1954]]-[[1956]] წლებში სწავლობდა [[სარაჯიშვილი, ვანო |  ვ. სარაჯიშვილის]] სახელობის სახელმწიფო [[კონსერვატორია | კონსერვატორიაში]] ჩელოს სპეციალობაზე ([[ჩიჯავაძე, ალექსანდრე | ა. ჩიჯავაძის]] კლასი). [[1962]] დაამთავრა [[მოსკოვი | მოსკოვის]] კონსერვატორია (ჩელოს კლასი, პედაგოგი პროფესორი ს. კოზოლუპოვი), [[1966]] - ასპირანტურა (იქვე, პროფესორ მ. როსტროპოვიჩის კლასი). [[1966]]-იდან "მოსკონცერტის" სოლისტია, [[1986]]-იდან - თბილისის კონსერვატორიის პედაგოგი, [[1987]]-იდან - სიმებიან საკრავთა კათედრის გამგე. მისი საშემსრულებლო ხელოვნებისათვის დამახასიათებელია მაღალი პროფესიონალიზმი, ემოციურობა, მუსიკალობა. რეპერტუარში აქვს [[ბახი, იოჰან სებასტიან    | ი. ს. ბახის]], [[ბეთჰოვენი, ლუდვიგ ვან | ლ. ბეთჰოვენის]], [[ჰაიდნი, იოზეფ  |ფ. ი. ჰაიდნის]], ლ. ბოკერინის, [[ბრიტენი, ბენჯამინ | ბ. ბრიტენის]], [[შოსტაკოვიჩი, დიმიტრი | დ. შოსტაკოვიჩის]], [[პროკოფიევი, სერგეი | ს. პროკოფიევის]], ა. შნიტკეს, [[ცინცაძე, სულხან | ს. ცინცაძის]], [[ნასიძე, სულხან | ს. ნასიძის]] ნაწარმოებები. მუსიკოს-შემსრულებელთა არაერთი საერთაშორისო ფესტივალისა ([[1962]], [[ჰელსინკი]], ოქროს მედალი) და კონკურსის (პაბლო კაზალსის სახელობის კონკურსი, [[ბუდაპეშტი]], [[1963]], III პრემია; [[ჩაიკოვსკი, პეტრე | ჩაიკოვსკის]] სახელობის კონკურსი, მოსკოვი, [[1966]], IV პრემია) ლაურეატი, კონცერტებს მართავს ყოფილ [[სსრკ]]-ისა და საზღვარგარეთის სხვა ქვეყნებში ([[აშშ]], [[კანადა]], [[ფინეთი]], [[ჩეხეთი]], [[სლოვაკეთი]], [[უნგრეთი]] და სხვა). საქართველოს სახელმწიფო პრემია ([[1995]]).


[[კატეგორია: ქართველები]]
[[კატეგორია:დაბადებული 1937 ]]
