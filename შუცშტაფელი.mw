[[Image:De hfss.gif|thumb|200px|"სს"-ის სიმბოლო, ძველგერმანული [[რუნები]].]]
«'''დამცავი რაზმი'''» – «'''სს'''» ([[გერმ.]]: Schutzstaffel - SS) [[1934]]-[[1945]] წლებში იყო დამოუკიდებელი, პარამილიტარისტული ორგანიზიაცია [[ნსდაპ|ნაცისტური]] პარტიის შემადგენლობაში, რომლის შემადგენელი ნაწილები (ორგანიზაციები) მთავარი დამნაშავენი იყვნენ [[ჰოლოკოსტი|ჰოლოკოსტში]]. «სს»-ის დევიზი იყო „ჩვენი ღირსებას ერთგულება ჰქვია“ ([[გერმ.]]: „Unsere Ehre heißt Treue“).


==«სს»-ის წინამორბედი ორგანიზაციები==
===ჰიტლერის «შტაბის დაცვა» და «შემტევი რაზმი»===
[[image:Stoßtrupp Adolf Hitler.jpg|thumb|200px|«შტოსტრუპი "ადოლფ ჰიტლერი"» 1923 წელს]]
[[1923]] წლის მაისში [[ჰიტლერი, ადოლფ|ადოლფ ჰიტლერმა]] «[[სა]]»-ს წევრებისაგან ჩამოაყალიბა ახალი ორგანიზაცია «შტაბსვახე» ([[გერმ.]]: Stabswache; [[ქართული ენა|ქართ.]]: შტაბის დაცვა), რომელმაც სულ მცირე ხნის განმავლობაში იარსება. [[ერჰარტი, ჰერმან|ჰერმან ერჰარტმა]], მას შემდეგ რაც [[1923]] წლის ივლისში ჰიტლერისა და [[რიომი, ერნსტ|რიომის]] მიმდევარი გახდა, ჩამოაყალიბა 12 კაციანი «შტოსტრუპი ადოლფ ჰიტლერი» ([[გერმ.]]: Stoßtrupp Adolf Hitler; [[ქართული ენა|ქართ.]]: შემტევი რაზმი ადოლფ ჰიტლერი), რომელსაც უნდა დაეცვა პირადად ადოლფ ჰიტლერი შიდაპარტიული განხეთქილებების დროს.

«შტოსტრუპის» შემადგენლობაში 2 ყოფილი »შტაბსვახელიც» იყო: [[შრეკი, იულიუს|იულიუს შრეკი]] და იოზეფ ბერხტოლდი. ამათ გარდა «შტოსტრუპის» წევრები გახდნენ: ულრიხ გრაფი, [[მორისი, ემილ|ემილ მორისი]], კრისტიან ვებერი, [[დიტრიხი, იოზეფ|ზეპ დიტრიხი]], [[ჰესი, რუდოფ|რუდოლფ ჰესი]], იაკობ გრიმინგერი, [[ბუხი, ვალტერ|ვალტერ ბუხი]] და [[ფილერი, კარლ|კარლ ფილერი]].

==«სს»-ის ისტორია==
===დაარსება===

[[1925]] წლის მაისში იულიუს შრეკმა, შემდგომში «სს»-ის პირველმა რაიხსფიურერმა, ჰიტლერის დავალებით «შტოსტრუპის» 8 წევრისაგან (მათ შორის: რუდოლფ ჰესი, [[გიორინგი, ჰერმან|ჰერმან გიორინგი]] და ზეპ დიტრიხი) ჩამოაყალიბა ახალი შენაერთი. ეს შენაერთი წარმოადგენდა ბირთვს, რომელზეც მოგვიანებით ორგანიზაცია «სს» ჩამოყალიბდა. 

სახელი «სს» (სრულად: «დამცავი რაზმი»; [[გერმ.]]: Schutzstaffel) მაშინდელი «სა»-ს ლიდერის ჰერმან გიორინგის იდეა იყო. მან ეს სახელი ისესხა ლეგენდარული [[რიხტჰოფენი, მანფრედ ფონ (წითელი ბარონი)|“წითელი ბარონის“]] ესკადრილიის, რომელის წევრიც თვითონ იყო [[პმო|პირველ მსოფლიო ომში]], ერთ-ერთი ბადრაგ/დამცავი რაზმისაგან.

ახალჩამოყალიბებული ორგანიზაციის დავალებები ჰიტლერმა მკაფიოდ ჩამოაყალიბა მისსავე [[1930]] წლის [[7 ნოემბერი|7 ნოემბრის]] „ფიურერის ბრძანებაში“: „«სს»-ს ევალება უპირველეს ყოვლისა საპოლიციო სამსახური პარტიის შიგნით“ ([[გერმ.]]: „Die Aufgabe der SS ist zunächst die Ausübung des Polizeidienstes innerhalb der Partei.“)


===კონკურენცია «სა»-სთან===
«[[სა]]»-ს მეთაურებმა გადაწყვიტეს «სს» მცირე, დამოკიდებულ ოორგანიზაციად დაეტოვებინათ და იმისათვის, რომ ხელი შეეშალათ «სს»-ის რიგების შევსებისათვის დააწესეს ამ ორგანიზაციისათვის მაქსიმუმი. «სს»-ის შემადგენლობას არ უნდა გადაეჭარბებინა «სა»-ს კონტინგენტის 10%-იასთვის. [[რაიხსგაუ|რაიხსგაუებში]] «სს»-ში მიღება იწარმოებდა მხოლოდ იმ შემთხვევაში თუ «სა»-ს რიგები უკვე შევსებული იქნებოდნენ. გამონაკლის წარმოადგენდა [[ბერლინი]], სადაც «სს»-ს უფლება ჰქონდა «სა»-ს რაოდენობის 20% კონტინგენტი ჰყოლოდა.

ამ დირექტივით უკმაყოფილების გამო [[1927]] წელს თანამდებობიდან გადადგა «სს»-ის მეორე [[რაიხსფიურერი]] [[ბერხთოლდი, იოზეფ|იოზეფ ბერხთოლდი]]. მისი ადგილი დაიკავა 27 წლის [[ჰაიდენი, ერჰარტ|ერჰარტ ჰაიდენმა]], რომელმაც თავის მოადგილედ აქამდე [[რიომი, ერნსტ|რიომის]] პარამილიტარისტული ორგანიზაცია «რაიხსკრიგსფლაგეს“ წევრი [[ჰიმლერი, ჰაინრიხ|ჰაინრიხ ჰიმლერი]] დანიშნა. 

მომდევნო წლებში ურთიერთობა ამ ორ ორგანიზაციას შორის კიდევ უფრო დაიძაბა. [[1929]] წლის [[5 იანვარი|5 იანვარს]] ჰაიდენი თანამდებობიდან გადადგა.


===«სს» - დამოუკიდებელი ორგანიზაცია===
[[სურათი:Himmler.jpg|thumb|200px|"სს"-ის რაიხსფიურერი ჰაინრიხ ჰიმლერი]]
«სს»-ს, სანამ «სა»-ს შემადგენლობაში იყო, «[[ნსდაპ]]»-ის შიგასაპოლიციო პუნქცია ეკისრებოდა. მას შემდეგ რაც [[1929]] ჰაინრიხ ჰიმლერი რაიხსფიურერი გახდა დაიწყო ორგანიზაციის ძირეული გარდაქმნა, რომელიც ამიერიდან «ნსდაპ»-ის საბრძოლო რაზმი უნდა ყოფილიყო: „ნაციონალ-სოციალისტური, სამხედრო ორდენი ნორდიული ნიშნების მატარებელ კაცთა, რომელთაგანაც თითოეული უპირობოდ დაემორჩილებოდა  ფიურერის ყოველ ბრძანებას“ ([[გერმ.]]: „ein nationalsozialistischer, soldatischer Orden nordisch bestimmter Männer, von denen jeder bedingungslos jeden Befehl befolgt, der vom Führer kommt“).

«სს» ნელ-ნელა ელიტარულ და მასობრივ ორგანიზაციად გადაიქცა, რომლიც რიგებშიც [[1932]] წელს 52.000, ხოლო ერთი წლის შემდეგ უკვე 204.000 წევრი ირიცხებოდა. ორგანიზაციის ელიტარული ხასიათი გამოსჭვივოდა იმ რასობრივ-ბიოლოგიურ და მსოფლხედველობრივ კრიტერიუმებში, რომლბიც კანდიდატებს უნდა შეესრულებინათ «სს»-ში მოსახვედრად. «სს», როგორც „კლანური ერთობა“, ნაციონალ-სოციალისტური გაბატონებული რასის იდეოლოგიის განსახიერება და როგორც »სისხლის სიწმინდის შემნახველი“ მსოფლიოში ნორდიული რასის დომინირების ჩანასახი უნდა ყოფილიყო. 

აქედან გამომდინარე საარჩევნო კრიტერიუმები არა მარტო კაცებზე ვრცელდებოდა, არამედ მათი მეუღლეებიც კი „რასობრივ სიწმინდეზე“ უნდა შეემოწმებინათ.

«სს»-ის იდეოლოგია ეყრდნობოდა და ემსგავსებოდა შუა საუკუნეების რაინდთა ორდენების წყობას. რიტუალები საკრალურ ადგილებში, სიმბოლოები ([[სს-ის მკვდარი თავის ქალას ბეჭედი]]), სხვადასხვა [[რუნები|რუნების]] გამოყენება და საპატიო ხანჯალი ორგანიზაციას თითქმის რელიგიურ ხასიათს აძლევდა.

ნაცისტების ხელისუფლებაში მოსვლის შემდეგ «სა», «სს» და «[[შტალჰელმი]]» პოლიციური პრივილეგიებით აღჭურვილ ორგანიზაციებად იქცნენ, რომელთაც ევალებოდათ პოლიტიკურ მოღინააღმდეგეთა დევნა. უკვე [[1933]] წლის აპრილისათვის მათ მიერ დაახ. 25.000 რეჟიმის მოწინააღმდეგე იქნა დაპატიმრებული. «სა»-მ და «სს»-მა დაიწყეს პირველი [[საკონცენტრაციო ბანაკი|საკონცენტრაციო ბანაკების]] მშენებლობა [[დახაუ (კონცბანაკი)|დახაუსა]] და ორანიენბურგში ([[ზაკსენჰაუზენი (კონცბანაკი)|ზაკსენჰაუზენი]]).

[[1934]] წლის [[30 ივნისი|30 ივნისსა]] და [[1 ივლისი|1 ივლისს]] მოწყობილი პოლიტიკური წმენდის დროს ([[რიომის პუტჩი]]) «სს»-ის შენაერთებმა “ლაიბშტანდარტი ადოლფ ჰიტლერი” და “მკვდარი თავის ქალა“ ფიზიკურად გაუსწორდნენ «სა»-ს უმღლეს სარდლობას და ჰიტლერის რეჟიმის პოლიტიკურ მოწინააღმდეგეებს კონსერვატიული ბანაკიდან. [[20 ივლისი|20 ივლისს]] ადოლფ ჰიტლერმა განაცხადა: „«სს»-ის დიდი დამსახურებისთვის, გამოჩენილი განსაკუთრებით  1934 წლის 30 ივნისის მოვლენების დროს, ვამაღლებ მე მას დამოუკიდებელ ორგანიზაციად „ნსდაპ“-ის ფარგლებში“ ([[გერმ.]]: „Im Hinblick auf die großen Verdienste der SS, besonders im Zusammenhang mit den Ereignissen vom 30. Juni 1934, erhebe ich dieselbe zu einer selbständigen Organisation im Rahmen der NSDAP.“ )

«სს»-ის დაქვემდებარებაში გადავიდა რაიხის ყველა საკონცენტრაციო ბანაკი, რომლებსაც მანამდე ნაწილობრივ «სა»-ც განაგებდა. «სს-ის „მკვდარი თავის ქალას“ შენაერთები ამირიდან მარტო კონცბანაკების დაცვით ფუქციას ასრულებდნენ. [[1934]] წლის ნოემბერში [[პრინც-ალბრეხტ-პალე]], რომელიც [[ბერლინი|ბერლინში]] ვილჰელმშტრასეს 102-ში მდებარეობდა, შეუერთდა პრინც-ალბრეხტ-შტრასე 8-ზე მდებარე შენობათა კომპლექსს და მასში «სს»-ის რაიხსფიურერის უშიშროების აპარატი იქნა განლაგებული.

[[1935]] წელს «სს»-ის განმკარგულებელი აპარატი გადაკეთდა «[[საზოგადო სს]]»-ად. «სს»-ის შეიარარებული ნაწილი ორად გაიყო: «[[სს-ის სარეზერვო ჯარები]]» და «[[სს-ის მკვდარი თავის ქალას შენაერთები]]». შემდგომში ისინი «[[ვაფენ-სს]]»-ის შემადგენლობაში შევიდნენ.

«საზოგადო სს»-ი, რომელსაც «მამულის-სს» ან «შავ-სს»-საც უწოდებნდნენ, ემორჩილებოდა სპეციალურად მისთვის შექმნილ «საზოგადო სს-ის სამმართველოს“, რომელიც ბერლინში მდებარეობდა. ამით დამთავრდა «სს»-ის კლასიკური დაყოფა 3 ნაწილად, რომელმაც [[1945]] წლამდე იარსება:

* საზოგადო-სს - Allgemeine-SS
* სს-ის მკვდარი თავის ქალას შენაერთები - SS-Totenkopf-Standarten
* სს-ისსარეზერვო ჯარები - SS-Verfügungstruppe

[[1939]]-[[1940]] წლებში «სს»-ის შიგნით ჩამოყლიბდა რამდენიმე მთავარი სამმართველო და განყოფილება:

* [[ფჰა|სამმართავი მთავარი სამმართველო]], შემოკლ.: «ფჰა», ([[გერმ.]]: Führungshauptamt - FHA) - ეს იყო «სს»-ის სამეთაურო შტაბი, რომლის დაქვემდებარებაში იყვნენ: ოფიცერთა სკოლები, სამედიცინო და სატრანსპორტო მომსახურების საქმე, ფინანსები და შეიარაღება.
* [[რუსჰა|რასისა და დასახლების მთავარი სამმართველო]], შემოკლ.: «რუსჰა», ([[გერმ.]]: Rasse- und Siedlungshauptamt - RuSHA) - ამ სამმართველოს ევალებოდა „რასობრივად ღირებული“ მმართველი ელიტის მომზადება და აღზრდა.
* [[რსჰა|რაიხის უშიშროების მთავარი სამმართველო]], შემოკლ.: «რსჰა», ([[გერმ.]]: Reichssicherheitshauptamt - RSHA) - «რსჰა»-ს ევალებოდა საპოლიციო ფუნქციების შესრულება.
* [[სდ|უშიშროების სამსახური]], შემოკლ.: «სდ», ([[გერმ.]]: Siecherheitsdinst – SD) – [[ჰაიდრიხი, რაინჰარდ|რაინჰარდ ჰაიდრიხის]] სამმართველო საიდუმლო სამსახურის ფუნქციებს ასრულებდა და ევალებოდა საგარეო და საშინაო მტრებთან ბრძოლა და გერმანელ მოსახლეობაზე თვალყურის დევნება.
* [[ზიპო (სს)|უშიშროების პოლიცია]], შემოკლ.: «ზიპო» ([[გერმ.]]: Sicherheitspolizei - Sipo) - იგი მეთვალყურეობდა კრიმინალურ ([[კრიპო]]) და საიდუმლო ([[გერსატპო]]) პოლიციას.
* «[[ვაფენ-სს]]» ([[გერმ.]]: Waffen-SS) - ეს ორგანიზაცია შეადგენდა «სს»-ის შეიარაღებულ ძალებს, რომლებიც თავის მხრივ შედგებოდნენ «მკვდარი თავის ქალას შენაერთებისაგან» და «სს-ის სარეზერვო ძალებისაგან».
* [[ვფჰა|მეურნეობისა და მმართვის მთავარი სამმართველო]], შემოკლ.: «ვფჰა» ([[გერმ.]]: Wirtschafts- und Verwaltungshauptamt - WVHA) - იგი მართავდა «სს»-ის საკუთრებაში მყოფი ინდუსტრიულ, სამომსახურეო და სასოფლო სამეურნეო საწარმოებს, საკონცენტრაციო ბანაკებს და განაგებდა მათ კონსტრუირებას.

===გერმანული საწარმოები===
«სს»-ის მიერ უამრავი ფირმა იქნა დაარსებული. მათ შორის - შპს „[[გერმანული მიწისა და ქვის ქარხანა]]“ ([[1938]]). ეს ფირმები [[1940]] წელს „გერმანულ სამეურნეო საწარმოებში“ გაერთიანდნენ, რომელიც «სს»-ის ელიტისაგან იმართებოდა. [[1942]] წელს ყველა ეკონომიკურ-ფინანსური საქმე  [[ვფჰა|მეურნეობისა და მმართვის მთავარი სამმართველოს]] დაქვემდებარებაში გადავიდა. მას მიეკუთვნებოდნენ აგრეთვე საკონცენტრაციო ბანაკები და აქედან გამომდინარე «სს»-ის ფირმებში ათიათასობით სამხედრო ტყვე და პატიმარი იძულებით მუშაობდა.

[[1943]]-[[1944]] წლებში «სს»-ის ეკონომიკურ იმპერიას 30-მდე მსხვილი და 100-ზე მეტი წვრილი საწარმო მიეკუთვნებოდა, რომლებშიც 40.000 იძულებით მომუშავე პირი იყო დასაქმებული. „გერმანული სამეურნეო საწარმოების“ ცენტრალური ბიურო ბერლინში, [[ორანიენბურგი|ორანიენბურგში]] იყო განთავსებული.



===«სს»-ის მონაწილეობა საომარ მოქმედებებში===
[[1938]] წლის [[13 მარტი|13 მარტს]][[ავსტრიის ანშლუსი|ავსტრიის ანშლუსში]] «სს»-ის ნაწილებმაც მიიღეს მონაწილეობა. მათ მიერ [[ვენაში]] დაარსებულ იქნა [[სს-ის შტანდარტი]] „ფიურერი“.

იმავე წლის ოქრომბერში «სს»-ის სარეზერვო ჯარები [[ჩეხოსლოვაკია|ჩეხოსლოვაკურ]] [[ზუდეტები|ზუდეტენლანდში]] შევიდნენ. ცოტა ხნის შემდეგ ჩეხესლოვაკიამ არსებობა შეწყვიტა. [[ჩეხეთი]] ახლად დაარსებული [[ბოჰემიის და მორავიის რაიხსპროტექტორატი|ბოჰემიის და მორავიის რაიხსპროტექტორატის]] შემადგენლობაში შევიდა და «სს»-ს დავალება მიეცა ჩაეხშო ჩეხური იატაკქვეშა მოძრაობა. «[[რსჰა]]»-ს შეფი [[ჰაიდრიხი, რაინჰარდ|რაინჰარდ ჰაიდრიხი]] დაპყრობილი მიწების რაიხსპროტექტორად დაინიშნა და მის მიერ გამოჩენილი სისასტიკისათვის სულ მალე მეტსახელად „პრაღელი ყასაბი“ შეარქვეს.

[[1939]] წლის შემოდგომაზე ლაიბშტანდარტი, სარეზერვო ჯარები და მკვდარი თავის ქალას შენაერთები გაერთიანებულ იქნენ ერთ ორგანიზაციად - «[[ვაფენ-სს]]»-ად. ჰიმლერს სურდა «სს» გადაექცია სახელმწიფოს დამცავ სპეციალურ არმიად, რომელიც მოაწილეობას მიიღებდა როგორც შინაგანი ისევე გარე მტრის წინაარმდეგ ბრძოლაში.  მიუხედავად «სს»-ის სხვადასხვა ქვეორგანიზაციებს შორის დიფერენციისა იგი მაინც ერთი იდეოლოგიური მიზნის მიმდევარი ძალა იყო. აქედან გამომდინარე მომავალი «სს»-ის ოფიცრები საერთო იდეოლოგიურ-პოლიტიკურ აღზრდას იღებდნენ [[სს-ის იუნკერთა სკოლა|სს-ის იუნკერთა სკოლებში]] [[ბად ტიოლცი|ბად ტიოლცში]] და [[ბრაუნშვაიგი (ქალაქი)|ბრაუნშვაიგში]]. იუნკრები საერთო განატლებას იღებდნენ და არავითარი მნიშვნელობა არ ჰქონდა შემდეგში თუ სად განაწილდებოდნენ: სს-ის ხელმძრვანელობაში, სამხედრო ფრონტზე, «სდ»-ში თუ კონცბანაკებში.



===მონაწილეობა სამხედრო დანაშაულში და ჰოლოკოსტში===
მეორე მსოფლიო ომის პერიოდში «ვაფენ-სს»-ის ნაწილები მონაწილეობას იღებდენ უამრავ სამხედრო დანაშაულში, როგორიცაა: სამხედრო ტყვეტა წამება, დაპყრობილი ქვეყნების მშვიდობიანი მოსახლეობის მასობრივი ეკზეკუცია, აღმოსავლეთ ევროპის დაპყრობილი ქვეყნებიდან ადგილობრივი მოსახლეობის აყრა და სხვა. «[[ვფჰა]]»-ს საშუალების «სს» განაგებდა საკონცენტრაციო და ადამიანთა ფიზიკურად გასანადგურებელ ბანაკებს, რომლებსაც ე.წ. «სს-ის მკვდარი თავის ქალას» ვახშტურმბანები მეთაურობდნენ.

[[ნიურნბერგის პროცესი|ნიურნბერგის პროცესზე]] «სს» და მისი შემადგენელი ნაწილები: «[[ვაფენ-სს]]», «[[სს-ის მკვდარი თავის ქალას შენაერთები]]» და «[[სდ]]», როგორც «[[ნსდაპ]]»-ის ნაწილი და პოლიტტერორის მთავარი ინსტრუმენტი „დანაშაულებრივ ორგანიზაციად“ იქნენ აღიარებულნი. გამონაკლისი დაშვებულ იქნა «სს-ის მხედრების» მიმართ.

«სს»-ის შენაერთებმა სამხედრო ნათლობა [[პოლონეთი|პოლონეთის]] წინააღმდეგ ომში მიიღეს. «[[ვერმახტი]]» ცდილობდა საშიში კონკურენთი თავიდან მოეცილებინა და დარჩენილიყო ერთადერთ შეიარაღებულ ძალად [[მესამე რაიხი|მესამე რაიხში]], მაგრამ ჰიმლერმა თავისი გაიტანა. «სს»-ის პოლკები ”[[გერმანია (სს)|გერმანია]]”, “[[ფიურერი (სს)|ფიურერი]]”, “[[ტოტენკოპფი (სს)|ტოტენკოპფი]]” და “[[ლაიბშტანდარტე-სს ადოლფ ჰიტლერი]]” ერთ, «სს»-ის სარეზერვო დივიზიაში იქნენ გაერთიანებულნი. ერთადერთი რაც «ვერმახტმა» შეძლო იყო ის, რომ «სს»-ის დივიზია მის ხელქვეით იდგა და გადანაწილებულ იქნა სხვადასხვა სამხედრო შენაერთებში. ასე რომ «სს»-ის სარეზერვო დივიზიას, როგორც ერთ საბრძოლო ერთეულს სამხედრო მოქმედებებში მონაწილეობა არ მიუღია. 

[[1943]] წლიდან «სს» თავის რიგებში წვევამდელებს იღებდა, ისინი ფრონტზე «ვერმახტის» მებრძოლების გვერდით იბრძოდნენ. გარდა ამისა «სს» შეეცადა ჩამოეყალიბებინა უცხოელი მებრძოლებისაგან დაკომპლექტებული დივიზიები, თუმც ამ წამოწყებას დადებითი შედეგი არ მოჰყოლია.  ასე მაგალითად [[ალბანეთი|ალბანელი]] მებრძოლებით შედგენილი დივიზია “სკანდერბეგი” ომში მონაწილეობის მიღებამდე დაიშალა.

სხვა «ვერმახტის» მთავარსარდლობისაგან დამოუკიდებელი «სს»-ის შენაერთები (მაგ. “ტოტენკოპფის” ასეულები) გამოიყენებოდნენ საკონცენტრაციო ბანაკების დაცვად, გერმანიის ტერიტორიაზე “პოლიტიკური წმენდების” დროს, ებრაელთა და პოლონელი ინტელიგენციის დევნა-განადგურებისათვის. «ვერმახტსა» და «სს»-ს შორის ურთიერთობას კარგად აღწერს გენერალი [[ბლასკოვიცი, იოჰანეს|იოჰენს ბლასკოვიცი]] საპროტესტო ნოტაში: “არმიის განწყობა «სს»-ისა და პოლიციის მიმართ მერყეობა ზიზღსა და სიძულვილს შორის. თითოეული მებრძოლი თავს შეურაცხყოფილად და დამცირებულად გრძნობს იმ დანაშაულებების გამო, რომელიც ჩადენილ იქნა პოლონეთში.”

ნაციონალ-სოციალისტურ ელიტას «სს» თავისი მიზნების განსახორციელებლად აწყობდა და ამიტომ მისი შენაერთების ზრდა ჩქარი ტემპით მიდიოდა. [[საფრანგეთი|საფრანგეთზე]] თავდასხმის დროს ახლად დაარსებული «[[ვაფენ-სს]]» თავის რიგებში უკვე 3 დივიზიას (“[[რაიხი (სს)|რაიხი]]”, “[[ტოტენკოპფი (სს)|ტოტენკოპფი]]” და “სს-ის პოლიციის დივიზია”) და ერთ მოტორიზირებულ პოლკს (“[[ლაიბშტანდარტე-სს ადოლფ ჰიტლერი]]) მოითვლიდა. «სს»-ის დივიზიები ძირითადად მოხალისეებისაგან იყო დაკომპლექტებული და მის ოფიცრებს შესაბამისი სამხედრო განათლება და გამოცდილება აკლდათ. ამიტომ საფრანგეთის წინააღმდეგ ომში მათ დიდი დანაკლისი განიცადეს. მათ მეტსახელად “საზარბაზნე ხორცს” ეძახდნენ. ამ დივიზიების მიერ ჩადენილი დანაშაულები (ასობით დანებებულ ჯარისკაცთა და სამხედრო ტყვეთა დახვრეტა) დოკუმნეტურადაა დადასტურებული.

==დისტანცირება==
ნაციონალ-კონსერვატიული და მემარჯვენე ექსტრემისტული დაჯგუფეფბები, ისევე როგორც «სს»-ის ყოფილი წევრები უარყოფენ «სს»-ის და «[[ვაფენ-სს]]»-ის ყველა წევრის მონაწილეობას სამხედრო დანაშაულებებში და [[ჰოლოკოსტი|ჰოლოკოსტში]].



==იხილე აგრეთვე==
* [[სს-ის ორგანიზაციული სტრუქტურა]]
* [[ჰიმლერი, ჰაინრიხ|ჰაინრიხ ჰიმლერი]]
* «[[ვაფენ-სს]]»
* «[[სა]]»



==ლიტერატურა==
* Hans Buchheim, Martin Broszat, Hans-Adolf Jacobsen, Helmut Krausnick: „Anatomie des SS-Staates“, 7. Aufl., München 1999 ISBN 3-506-77502-2
* Heinz Höhne: „Der Orden unter dem Totenkopf. Die Geschichte der SS“, ISBN 3572013429
* Eugen Kogon: „Der SS-Staat - Das System der deutschen Konzentrationslager“; Kindler-Verlag, München 1974; Lizenzausgabe Heyne Sachbuch ISBN 3-453-02978-X 
* Gordon Williamson: “The SS: Hitler's Instrument of Terror”
* Martin Pollack: „Der Tote im Bunker“, Paul Zsolnay Verlag, 2004, ISBN 3552053182
* Guido Knopp: „Die SS“, Bertelsmann Verlag, 2002, ISBN 3-570-00621-2






[[da:SS]]
[[de:Schutzstaffel]]
[[el:Schutzstaffel]]
[[en:Schutzstaffel]]
[[eo:SS (organizaĵo)]]
[[es:SS]]
[[fa:گردان حفاظتی آلمان نازی (اِس اِس)]]
[[fi:SS]]
[[fr:Schutzstaffel]]
[[he:אס אס]]
[[id:Schutzstaffel]]
[[it:Schutzstaffel]]
[[ja:親衛隊 (ナチス)]]
[[nl:Schutzstaffel]]
[[no:Schutzstaffel]]
[[pl:Schutzstaffeln]]
[[pt:Schutzstaffel]]
[[ro:Schutzstaffel]]
[[ru:СС]]
[[sl:SS]]
[[sr:Шуцштафел]]
[[sv:Schutzstaffeln]]
[[zh:黨衛隊]]
