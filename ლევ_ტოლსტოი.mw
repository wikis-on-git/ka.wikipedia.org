[[სურათი:LeoTolstoy.jpg|thumb|200px|ლევ  ტოლსტოი]]
'''ლევ ნიკოლოზის ძე ტოლსტოი'''  (''[[რუს.]]'' Лев Николаевич Толстой) (* [[28 აგვისტო]]/[[9 სექტემბერი]], [[1828]], [[იასნაია-პოლიანა|სოფ. იასნაია-პოლიანა]], ახლანდელი [[ტულის ოლქი]] ―  † [[7 ნოემბერი]]/ [[20 ნოემბერი]], [[1910]], რკინიგზის სადგური ასტაპოვო, ახლანდელი სადგური ლევ-ტოლსტოი, [[ლიპეცკის ოლქი]], დაკრძალულია იასნაია-პოლიანაში), [[რუსები|რუსი]] მწერალი.

==ბიოგრაფია==
დაიბადა მდიდარ და დიდგვაროვან ოჯახში (მამა - გრაფი ნიკოლოზ ილის ძე, [[1812]] სამამულო ომის მონაწილე; დედა - მარია ვოლკონსკაია). მშობლები ადრე გარდაეცვალა. იასნაია-პოლიანაში მიიღო საფუძვლიანი შინაური განათლება. [[1844]]-[[1847]] წლებში სწავლობდა [[ყაზანის უნივერსიტეტი|ყაზანის უნივერსიტეტში]]. [[1851]] უფროს ძმასთან ერთად გაემგზავრა [[კავკასია|კავკასიაში]], სადაც [[თერგის ოლქი|თერგის ოლქის]] ერთ-ერთ სამხედრო ბანაკში განაწესეს. [[1852]] წელს თბილისში დაწერა პირველი[[ მოთხრობა]] "ბავშვობა" (ამავე წელს დაიბეჭდა "სოვრემენნიკში"), რომელმაც შემდგომ "ყრმობასა" ([[1852]]-[[1854]])  და "სიჭაბუკესთან" ([[1855]]-[[1857]]) ერთად [[ავტობიოგრაფია|ავტობიოგრაფიული]] ტრილოგია შეადგინა.  ამ პერიოდში [[1851]] წელს მწერალი [[თბილისი|თბილისს]] ესტუმრა. მასზე დიდი შთაბეჭდილება მოახდინა [[საქართველოს სამხედრო გზა|საქართველოს სამხედრო გზამ]], [[დარიალის ხეობა|დარიალის ხეობამ]]. მოინახულა [[გერგეტი|გერგეტის სამების მონასტერი]]. თბილისში თითქმის ხუთი თვე დაყო.  აქ მან მიიღო სამხედრო ჩინი და დაინიშნა სამსახურში. მის პირად წერილებში და [[1851]]-[[1853]] ჩანაწერებში ხშირად მოიხსენიება საქართველოს და [[ქართველები]]. 90-იან წლებიდან გაძლიერდა ტოლსტოის კავშირი ქართველ ინტელიგენციასთან. პირადი ურთიერთობა და მიმოწერა ჰქონდათ [[ნაკაშიძე, ილია|ი. ნაკაშიძეს]], [[ნაკაშიძე, ნინო|ნ. ნაკაშიძეს]], ბ. გეგიძეს, გ. დადიანს, მ. ბოლქვაძეს, [[ყიფიანი, მიხეილ (მიშო)|მ. ყიფიანს]]. 

[[1854]] კავკასიიდან დუნაის არმიაში გადავიდა. [[ყირიმის ომი|ყირიმის ომის]] დროს სევასტოპოლის სახიფათო IV ბასტიონზე იბრძოდა. იქ მიღებულმა შთაბეჭდილებებმა მდიდარი მასალა მისცა "სევასტოპოლური მოთხრობებისათვის" (გამოქვეყნდა [[1855]]-[[1856]]), რომლებშიც დასმულია ომის, მშვიდობის, პატრიოტიზმის,  სიკვდილ-სიცოცხლის, გმირობისა და მამაცობის პრობლემები. მწერლის აზრით, უბრალო ხალხს სძულს [[ომი]], გულმოდგინე შრომისათვის მას [[მშვიდობა]] სჭირდება, მაგრამ ქვეყნის, ნაშრომის, ოჯახის მტრისაგან დასაცავად ის იარაღით ხელში აღდგება. ომის ბედსაც სწორედ ხალხი წყვეტს.  [[1855]] ტოლსტოი [[პეტერბურგი|პეტერბურგში]] ჩავიდა, დაუახლოვდა [[ნეკრასოვი, ნიკოლოზ|ნ. ნეკრასოვს]], [[ტურგენევი, ივანე|ი. ტურგენევს]], [[გონჩაროვი, ივანე|ი. გონჩაროვს]], [[ოსტროვსკი, ალექსანდრე|ა. ოსტროვსკის]], [[ჩერნიშევსკი, ნიკოლოზ|ნ. ჩერნიშევსკის]]. 1856 საბოლოოდ გამოეთხოვა სამხედრო სამსახურს . დასახლდა იასნაი-პოლიანაში. ერთი წლის შემდეგ ევროპაში იმოგყაურა. სამშობლოში დაბრუნებულმა 1859 იასნაი-პოლიანაში გახსნა [[სკოლა]] გლეხთა ბავშვებისათვის. გამოსცა პედაგოგიური ჟურნალი "იასნაია პოლიანა" (1862). ჩამოაზალიბა საკუთარი თეორია, რომელიც ეწინააღმდეგებოდა ძალადობაზე დამყარებულ ოფიციალურ პედაგოგიურ შეხედულებებს. შემდგომაც, 70-იან წლებში, ტოლსტოი კვლავ დაუბრუნდა პედაგოგიურ მოღვაწეობას იასნაია-პოლიანის სკოლაში. დაწერა "ანბანი" (1871-1872), "ახალი ანბანი" (1874-1875), მათ მიუსადაგა ოთხი "რუსული საკითხავი წიგნი", რომლებშიც შეიტანა თავისი [[მოთხრობა|მოთხრობები]], გადამუშავებული [[ზღაპარი|ზღაპრები]] და [[იგავ-არაკი|იგავ-არაკები]].  

60-იანი მწერალმა წლებში გამოაქვეყნა რომანი "ოჯახური ბედნიერება" (1858-1859), მოთხრობები "კაზეკები" (1853-1863), "პოლიკუშკა" (1861-1863), ხოლო [[1863]]-[[1869]] მან შექმნა რომან-ეპოპეა "ომი და მშვიდობა" (პუბლიკაცია დაიწყო 1868). ტოლსტოის შემოქმედებაში უმნიშვნელოვანესია აგრეთვე რომანი "ანა კარენინა" ([[1873]]-[[1877]], გამოქვეყნდა [[1876]]-[[1877]]). მან ამ რომანში ასახა რეფორმის შემდგომ რუსეთის ცხოვრება. 

ტოლსტოის კალამს ეკუთვნის მოთხრობა "კრეიცერის სონატა" (1887-1789, გამოქვეყნდა [[1891]]), დრამა "მეუფება წყვდიადისა" ([[1866]]), კომედია "განათლების ნაყოფი" (1886-1890, გამოქვეყნდა 1891), მოთხრობა "ივან ილიჩის სიკვდილი" ([[1884]]-[[1886]]).  უმნიშვნელოვანესი თხზულებაა რომანი "აღდგომა" ([[1889]]-[[1899]]).  კავკასიის თემისადმი მიძღვნილია მოთხრობა "ჰაჯი-მურატი" (1896-[[1904]], გამოქვეყნდა [[1912]]).  ჰაჯი-მურატის პიროვნებით იგი თბილისში ყოფნის დროს დაინტერესდა. 


[[1910]] წელს ტოლსტოიმ სამუდამოდ მიატოვა იასნაია-პოლიანა და სამხრეთისაკენ გასწია, მაგრამ გზაში გარდაიცვალა. მწერლის ანდერძისამებრ, მის [[საფლავი|საფლავ]]ს არ ამშვენებს არც ძეგლი და არც ჯვარი. [[ვაჟა-ფშაველა]] გამოეხმაურა მწერლის გარდაცვალებას ლექსით "ლევ ტოლსტოის სიკვდილზე".




[[კატეგორია:რუსები]]
[[კატეგორია:რუსი მწერლები]]
[[კატეგორია:დაბადებული  1828]]
[[კატეგორია:გარდაცვლილი 1910]]

[[ar:ليو تولستوي]]
[[be:Леў Талстой]]
[[cs:Lev Nikolajevič Tolstoj]]
[[da:Lev Tolstoj]]
[[de:Lew Nikolajewitsch Tolstoi]]
[[en:Leo Tolstoy]]
[[eo:Lev TOLSTOJ]]
[[es:León Tolstói]]
[[et:Lev Tolstoi]]
[[fi:Leo Tolstoi]]
[[fr:Léon Tolstoï]]
[[he:לב טולסטוי]]
[[hr:Lav Tolstoj]]
[[hu:Lev Nyikolájevics Tolsztoj]]
[[io:Lev Tolstoy]]
[[it:Lev Nikolaevič Tolstoj]]
[[ja:レフ・トルストイ]]
[[ko:레프 톨스토이]]
[[nl:Leo Tolstoj]]
[[no:Leo Tolstoj]]
[[os:Толстой, Николайы фырт Лев]]
[[pl:Lew Tołstoj]]
[[pt:Liev Tolstói]]
[[ru:Толстой, Лев Николаевич]]
[[sk:Lev Nikolajevič Tolstoj]]
[[sl:Lev Nikolajevič Tolstoj]]
[[sr:Лав Николајевич Толстој]]
[[sv:Lev Tolstoj]]
[[tr:Lev Tolstoy]]
[[uk:Толстой Лев Миколайович]]
[[zh:列夫·托爾斯泰]]
