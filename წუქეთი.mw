''' წუქეთი''', ''წახური'', მხარე შუა საუკუნეების აღმოსავლეთ საქართველოში,ისტორიულ [[ჰერეთი|ჰერეთში]] (ახლანდელი [[აზერბაიჯანი|აზერბაიჯანის]] ჩრდილო-დასავლეთის რეგიონი, [[საინგილო|ძვ. საინგილოს]] ნაწილი [[დაღესტანი|დაღესტნის]] მიმდებარე მთიანეთითურთ). V საუკუნეში წუქეთი იყო [[ქართლის სამეფო (პირველი სახელმწიფო)|ქართლის სამეფოში]] შემავალი ფეოდალური სამფლობელო, რომელსაც სათავეში მთავარი ედგა. VIII საუკუნის შუახანებში წუქეთის მთავრის იურისდიქცია ვრცელდებოდა თუშეთსა და ხუნძახზე (ახლანდელი დაღესტნის მხარე, იგივე ისტირიული [[ავარეთი]]). VIII-IX საუკუნეებში წუქეთი [[ჰერეთის სამთავრო|ჰერეთის სამთავროს]] (შემდგომში [[ჰერეთის სამეფო|ჰერეთის სამეფოს]]) ერთ-ერთი საერისთავო იყო. ცალკე ადმინისტრაციული სტატუსი ჰქონდა მას შემდგომ საუკუნეებშიც. XVI საუკუნეში სამოურავოდ იქცა. XVII საუკუნეში წუქეთის ტერიტორიაზე შეიქმნა ახალი პოლიტიკური ერთეული [[ელოსუს სასულთნო]] (კაკის სასულთნო).

ისტორიული წუქეთის ტერიტორიაზე შემორჩენილია ქართული ხუროთმოძღვრების ძეგლები: ყუმის სამეკლესიიანი ბაზილიკა (VIII ს.) და ლექვეთის ტეტრაკონქი (VIII-IX სს.).


[[კატეგორია:საქართველოს ისტორიულ-გეოგრაფიული მხარეები]]
