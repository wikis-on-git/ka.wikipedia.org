'''ანტონ გნოლისთავისძე''', XII-XIII საუკუნეების საქართველოს პოლიტიკური და საეკლესიო მოღვაწე, [[ჭყონდიდელი|ჭყონდიდელ]]-[[მწიგნობართუხუცესი]]. 

[[თამარი|თამარის]] მეფობის პირველ წლებში [[ვეზირი|ვაზირობა]] წაართვა მიქელ კათალიკოსმა. ანტონ გნოლისთავისძე ბერად შედგა [[დავითგარეჯა|დავითგარეჯის]] მონასტერში. მიქელის სიკვდილის შემდეგ თამარმა კვლავ მიიწვია და ჭყონდიდელ-მწიგნობართუხუცესობის გარდა, სამთავნელობაც (სამთავისის ეპისკოპოსობა) მისცა. მონაწილეობდა [[შამქორის ბრძოლა 1195|შამქორის ბრძოლაში]] ([[1195]]). ზრუნავდა სამეფო მონასტრებზე ([[შიომღვიმე]], [[დავითგარეჯა]], [[ვარძია]], [[გელათი]]). თამარ მეფის [[1201]] სიგელიდან ვგებულობთ, რომ ანტონს სხალტბიდან შიომღვიმის მონასტერში წყალსადენი გაუყვანია. ვაჰანის მონასტრის წარწერა გვამცნობს, რომ ანტონ გნოლისთავისძეს ამ მონასტრისათვის ზღუდე აუგია. ამის შემდეგ წყაროებში აღარ იხსენიება.


[[კატეგორია:ქართველები]]
[[კატეგორია:ქართველი პოლიტიკური მოღვაწეები]]
[[კატეგორია:ქართველი საეკლესიო მოღვაწეები]]
