[[სურათი:Delphi Platon statue 1.jpg|thumb|250px|პლატონი]] '''პლატონი''' (ბერძ: Πλάτων Plátōn) (დაახ. [[21 მაისი]] ?, [[ძვ.წ. 427]] – [[ძვ.წ. 347|347]]) -- ერთ-ერთი ყველაზე გავლენიანი კლასიკური [[ძველი ბერძნები|ბერძენი]] [[ფილოსოფია|ფილოსოფოსი]], [[სოკრატე|სოკრატეს]] მოსწავლე, [[არისტოტელე|არისტოტელეს]] მასწავლებელი, ფილოსოფიური დიალოგების ავტორი, [[ათენი|ათენის]] [[აკადემია|აკადემიის]] დამფუძნებელი.

პლატონი ინტენსიურად ასწავლიდა აკადემიაში და ასევე დაწერილი აქვს ნაშრომები მრავალ ფილოსოფიურ თემაზე, რომელთაგან უმთავრესი მისი დიალოგებია, თუმცა ასევე შემორჩენილია რამდენიმე ეპიგრამა და წერილები. მიჩნეულია, რომ პლატონის დიალოგები თითქმის სრულიად არის შემორჩენილი ორიგინალში. თუმცა, ზოგიერთი დიალოგი, რომელსაც ბერძნები პლატონს მიაწერდნენ ამჟამად მიიჩნევა, რომ უფრო ადრინდელი წარმოშობის უნდა იყოს (მაგ. პირველი ალკიბიადე, კლიტოფონი) ან კიდევ ფალსიფიცირებული (მაგ. დემოდოკუსი, მეორე ალკიბიადე).

პლატონის დიალოგების მთავარი პერსონაჟი სოკრატეა. თუმცა ამ დიალოგთა შემადგენლობის რა ნაწილი ეკუთვნის სოკრატეს ან თავად პლატონს დიდი კამათის საგანია, ვინაიდან სოკრატეს თავად საკუთარი შეხედულებები არ დაუწერია. მიუხედავად ამისა, პლატონი უდაოდ სოკრატეს სწავლების ძლიერი გავლენის ქვეშ უნდა ყოფილიყო და მრავალი იდეა მის ადრეულ ნამუშევრებში სოკრატესგან ნასესხები უნდა იყოს.

==ბიოგრაფია==
პლატონი სავარაუდოდ [[ათენი|ათენში]] ან [[ეგინა|ეგინაში]] დაიბადა მაისში ან დეკემბერში ძვ.წ. 428 ან 427 წელს საშუალო შეძლების არისტოკრატთა ოჯახში. მამამისს არისტონი ერქვა, დედას კი - პერიქციონა. მისი ოჯახი ძველი ათენელი მეფეების გენეალოგიის ერთ-ერთი განშტოების შთამომავლებად ითვლებოდნენ და ზოგიერთი ისტორიკოსის ცნობით ის განთქმულ პოლიტიკოსს კრიტიასს ენათესავებოდა. ჰელენისტი ისტორიკოსის დიოგენეს მიხედვით, პლატოს დაბადების სახელი არისტოკლე უნდა ყოფილიყო, ხოლო პლატონი მისმა ჭიდაობის ინსტრუქტორმა არისტონ არგოსელმა დაარქვა ტანადობისა და ფიზიკური სიძლიერის გამო.

პალტონი სოკრატეს მოსწავლე ადრეულ სიყმაწვილეში ხდება და, როგორც თავად აღნიშნავს საკუთარ წერილებში, ის დაესწრო საკუთარი მასწავლებლის სასამართლოს, თუმცა არა განსასჯელის აღსრულებას. ქალაქის მიერ სოკრატეს გაწირვამ მასზე მძიმე შთაბეჭდილება მოახდინა და მისი ადრეული ნამუშევრები ძირითადად მის მასწავლებლზე მოგონებებს წარმოადგენს. მიიჩნევა, რომ მისი ეთიკური ნაშრომების უმრავლესობა ისეთ საზოგადეობაში ცხოვრებისკენ მისწრაფებაა, სადაც ამგვარი უსამართლობა შეუძლებელი იქნებოდა. სოკრატეს სიკვდილიდან მომდევნო თორმეტი წლის განმავლობაში პლატონი მოგზაურობს იტალიაში, სიცილიასა და ეგვიპტეში ცოდნის მოსაპოვებლად.

40 წლის ასაკში ათენში დაბრუნების შემდეგ, პლატონი აკადემის ველზე, ათენთან, აფუძნებს ერთ-ერთ უძველეს დღემდე ცნობილ ორგანიზებულ სკოლას დასავლეთის ცივილიზაციაში. აკადემია იყო შემოკავებული მიწის ვრცელი ნაკვეთი, რომელიც ერთ დროს ათენის მოქალაქეს, სახელად აკადემუსს, ეკუთვნოდა, თუმცა ზოგიერთი წყაროს თანახმად ადგილს სახელი უძველესი გმირის პატივსაცემად დაერქვა. ამ აკადემიამ იმოქმედა 529 წლამდე, როცა ის [[იუსტინიანე I]] ბიზნეტიელმა დახურა, ვინაიდან მისი წარმოდგენით ეს დაწესებულება ქრისტიანობის პროპაგანდის საშიშროებას წარმოადგენდა. ამ აკადემიაში სწავლობდა იმ დროის მრავალი ინტელექტუალი, მათ შორის არისტოტელეც.

პლატონზე დიდი ზეგავლენა იმოქმედა რამდენიმე ადრეულმა ფილოსოფოსმაც, მათ შორის: პითაგორელებმა, რომელთა რიცხვთა ჰარმონიის დებულებები აირეკლა პლატონის ფორმათა დებულებებში; ანაქსაგორელებმა, რომლებიც თავის მხრივ სოკრატეს ასწავლიდნენ და რომელთაგანაც მომდინარეობს სწავლება ცნობიერების ყოვლისმომცველობაზე; პარმენიდებმა, რომელთა მიხედვით ყველა საგანი ერთი მთლიანის ნაწილია, რაც შესაძლოა საფუძველი გახდა სულზე პლატონისეული წარმოდგენის.

==შრომები==
[[Image:Plato-raphael.jpg|thumb|left|[[რაფაელი|რაფაელის]] პლატონი ''ათენის სკოლის'' ფრესკაზე, შესაძლოა [[და ვინჩი, ლეონარდო|ლეონარდო და ვინჩის]] მსგავსად. პლატონი ზეცისკენ მიუთითებს, რაც მის ფორმათა მრწამსს განასახიერებს.]]
სოკრატესგან განსხვავებით პლატონი საკუთარ ფილოსოფიურ შეხედულებებს იწერდა და, შესაბამისად, შთამომავლობას დიდი რაოდენობით მანუსკრიპტი დაუტოვა. პლატონის წერილებში ასახულია დებატები მთავრობის შესაძლო საუკეთესო ფორმებზე, ეყრდნობა რა არისტოკრატიას, დემოკრატიას, მონარქიასა და სხვა მსგავს თემებს. ცენტრალური თემა მის ნაშრომებში არის კონფლიქტი ბუნებასა და კონვენციას (საყოველთაოდ მიღებული შეხედულებები) შორის, მემკვიდრეობაზე, ადამიანური გონებისა და ხასიათის გარემოზე (დიდი ხნით ადრე თანამედროვე "ბუნება აღზრდის პირისპირ" დებატების დაწყებამდე, თომას ჰობსისა და ჯონ ლოკის დროს), განსხვავება ცოდნასა და ჭეშმარიტ რწმენას შორის. ამ პრობლემათა დეტალურმა განხილვამ შემდგომში გამოიწვია ისეთ იდეათა და არგუმენტთა აღმოცენება, რომლებიც დღემდე თანამედროვე ფილოსოფოსთა დებატების საგანია. მის თანამედროვე მოაზროვნეთაგან განსხავევებით პლატონი ამტკიცებდა, რომ ძირითადი განსხვავება ცოდნასა და ჭეშმარით რწმენას შორის იყო მათი განხილვის ობიექტთა ბუნება: ცოდნა იყო უკვდავი სინამდვილე, მაშინ როცა ჭეშმარიტი რწმენა იყო ეფემერული, დამოკიდებული სინამდვილე. 

პლატონი უმეტესწილად დიალოგების ფორმით წერდა. ადრეულ დიალოგებში რამდენიმე პერსონაჟის დისკუსიაა აღწერილი, რომლებიც გარკვეულ თემას იხილავენ ერთმანეთისთვის კითხვების დასმით. ამ დიალოგებში ძირითადად [[სოკრატე]] ფიგურირებს. ეს უფრო ცოცხალი არაორგანიზებული დიალექტიკური ფორმაა; შესაბამისად, მათ ''სოკრატესეულ დიალოგებს'' უწოდებენ.

ამ დიალოგთა ბუნება მნიშვნელოვანწილად შეიცვალა პლატონის ცხოვრების განმავლობაში. მიღებულია აზრი, რომ პლატონის ადრეული ნამუშევრები სოკრატეს იდეებზეა დამყარებული, მაშინ როცა მისი გვიანდელი შრომები სულ უფრო მეტად ემიჯნება პლატონის ყოფილი მასწავლებლის შეხედულებებს. შუალედურ დიალოგებში სოკრატე ხდება პლატონის საკუთარი ფილოსოფიის მქადაგებელი, ხოლო კითხვა-პასუხის სტილი კი უფრო პრო-ფორმა ხასიათს იძენს: მთავარი ფიგურა განასახიერებს პლატონს, ხოლო მეორეხარისხოვან პერსონაჟებს მხოლოდ "ჰო", "რა თქმა უნდა" ან "ნამდვილად" თქმა-ღა რჩებათ. გვიანდელი დიალოგები უკვე ტრაქტატის ხასიათს იძენს და სოკრატე ხშირად აღარ ფიგურერებს ან სდუმს. ასევე საყოველთაოდ მიიჩნევა, რომ ადრეული დიალოგები ეყრდნობა სოკრატეს ნამდვილ დისკუსიებს, ხოლო გვიანდელი დიალოგები მთლიანად პლატონს ეკუთვნის. გაურკვევლობა იმაში, თუ რომელი დიალოგები ეკუთვნის სინამდვილეში სოკრატეს, ცნობილია როგორც "სოკრატეს პრობლემა".

დიალოგის ფარული [[მიზანსცენა]] პლატონსა და მკითხველს ფილოსოფიური დისკუსიის დამკვირვებლის როლს ანიჭებს; მკითხველს შემეცნების არა ნაკლებ ორი არჩევანი აქვს: მონაწილეობა მიიღოს დიალოგებში განხილულ საკითხებში, ან უბრალოდ მიჰყვეს მას რათა შეიცნოს ნაშრომში აღწერილ ხასიათთა თვისებები. დიალოგის ფორმატი ასევე საშუალებას აძლევს პლატონს არაპოპულარული მოსაზრებები არასიმპათიურ პერსონაჟთა პირით გამოხატოს, როგორიცაა თრასიმახუსი "რესპუბლიკა"-ში.

==მეტაფიზიკა==
==ეპისტემიოლოგია==
==სახელმწიფოებრიობა==
==პლატონური სქოლასტიკა==
==ბიბლიოგრაფია==
==იხ. აგრეთვე==
==რესურსები ინტერნეტში==

[[კატეგორია:ძველი ბერძნები]]
[[კატეგორია:ფილოსოფოსები]]

[[af:Plato]]
[[ar:أفلاطون]]
[[ba:Платон]]
[[bg:Платон]]
[[bn:প্লেটো]]
[[bs:Platon]]
[[ca:Plató]]
[[cs:Platón]]
[[cy:Plato]]
[[da:Platon]]
[[de:Platon]]
[[el:Πλάτων]]
[[en:Plato]]
[[eo:Platono]]
[[es:Platón]]
[[et:Platon]]
[[eu:Platon]]
[[fa:افلاطون]]
[[fi:Platon]]
[[fr:Platon]]
[[ga:Platón]]
[[gl:Platón]]
[[he:אפלטון]]
[[hr:Platon]]
[[hu:Platón]]
[[id:Plato]]
[[ilo:Plato]]
[[io:Platon]]
[[is:Platon]]
[[it:Platone]]
[[ja:プラトン]]
[[jv:Plato]]
[[ko:플라톤]]
[[la:Plato]]
[[lt:Platonas]]
[[lv:Platons]]
[[mk:Платон]]
[[ms:Plato]]
[[nds:Platon]]
[[nl:Plato (filosoof)]]
[[no:Platon]]
[[pl:Platon]]
[[ps:افلاطون]]
[[pt:Platão]]
[[ro:Platon]]
[[ru:Платон]]
[[scn:Platoni]]
[[simple:Plato]]
[[sk:Platón]]
[[sl:Platon]]
[[sq:Platoni]]
[[sr:Платон]]
[[sv:Platon]]
[[ta:பிளேட்டோ]]
[[th:เพลโต]]
[[tr:Platon]]
[[uk:Платон]]
[[vi:Platon]]
[[wa:Platon]]
[[zh:柏拉图]]
