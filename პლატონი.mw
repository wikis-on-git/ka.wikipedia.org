[[სურათი:Delphi Platon statue 1.jpg|thumb|250px|პლატონი]] '''პლატონი''' (ბერძ: Πλάτων Plátōn) (დაახ. [[21 მაისი]] ?, [[ძვ.წ. 427]] – [[ძვ.წ. 347|347]]) -- ერთ-ერთი ყველაზე გავლენიანი კლასიკური [[ძველი ბერძნები|ბერძენი]] [[ფილოსოფოსი]], [[სოკრატე|სოკრატეს]] სტუდენტი, [[არისტოტელე|არისტოტელეს]] მასწავლებელი, ფილოსოფიური დიალოგების ავტორი, [[ათენი|ათენის]] [[აკადემია|აკადემიის]] დამფუძნებელი.

პლატონი ინტენსიურად ასწავლიდა აკადემიაში და ასევე დაწერილი აქვს ნაშრომები მრავალ ფილოსოფიურ თემაზე. პლატონის უნიშვნელოვანესი ნამუშევრები მისი დიალოგებია, თუმცა ასევე შემორჩენილია მისი რამდენიმე ეპიგრამა და წერილები. მიიჩნევა, რომ პლატონის დიალოგები თითქმის სრულიად არის შემორჩენილი ორიგინალში. თუმცა, ზოგიერთი დიალოგი, რომელსაც ბერძნები პლატონს მიაწერდნენ ამჟამად მიიჩნევა, რომ უფრო ადრინდელი წარმოშობის უნდა იყოს (მაგ. პირველი ალკიბიადესი, კლიტოფონი) ან კიდევ ფალსიფიცირებული (მაგ. დემოდოკუსი, მეორე ალკიბიადესი).

პლატონის დიალოგების მთავარი პერსონაჟი სოკრატეა. თუმცა ამ დიალოგთა შემადგენლობის რა ნაწილი ეკუთვნის სოკრატეს ან თავად პლატონს დიდი კამათის საგანია, ვინაიდან სოკრატეს თავად საკუთარი შეხედულებები არ დაუწერია. მიუხედავად ამისა, პლატონი უდაოდ სოკრატეს სწავლების ძლიერი გავლენის ქვეშ უნდა ყოფილიყო და მრავალი იდეა მის ადრეულ ნამუშევრებში სოკრატესგან ნასესხები უნდა იყოს.

==ბიოგრაფია==
პლატონი სავარაუდოდ [[ათენი|ათენში]] ან [[ეგინა|ეგინაში]] დაიბადა მაისში ან დეკემბერში ძვ.წ. 428 ან 427 წელს საშუალო შეძლების არისტოკრატთა ოჯახში. მამამისს არისტონი ერქვა, დედას კი - პერიქციონა. მისი ოჯახი ძველი ათენელი მეფეების გენეალოგიის ერთ-ერთი განშტოების შთამომავლებად ითვლებოდნენ და ზოგიერთი ისტორიკოსის ცნობით ის განთქმულ პოლიტიკოსს კრიტიასს ენათესავებოდა. ჰელენისტი ისტორიკოსის დიოგენეს მიხედვით, პლატოს დაბადების სახელი არისტოკლე უნდა ყოფილიყო, ხოლო პლატონი მისმა ჭიდაობის ინსტრუქტორმა არისტონ არგოსელმა დაარქვა ტანადობისა და ფიზიკური სიძლიერის გამო.

პალტონი სოკრატეს მოსწავლე ადრეულ სიყმაწვილეში ხდება და, როგორც თავად აღნიშნავს საკუთარ წერილებში, ის დაესწრო საკუთარი მასწავლებლის სასამართლოს, თუმცა არა განსასჯელის აღსრულებას. ქალაქის მიერ სოკრატეს გაწირვამ მასზე მძიმე შთაბეჭდილება მოახდინა და მისი ადრეული ნამუშევრები ძირითადად მის მასწავლებლზე მოგონებებს წარმოადგენს. მიიჩნევა, რომ მისი ეთიკური ნაშრომების უმრავლესობა ისეთ საზოგადეობაში ცხოვრებისკენ მისწრაფებაა, სადაც ამგვარი უსამართლობა შეუძლებელი იქნებოდა. სოკრატეს სიკვდილიდან მომდევნო თორმეტი წლის განმავლობაში პლატონი მოგზაურობს იტალიაში, სიცილიასა და ეგვიპტეში ცოდნის მოსაპოვებლად.

40 წლის ასაკში ათენში დაბრუნების შემდეგ, პლატონი აკადემის ველზე, ათენთან, აფუძნებს ერთ-ერთ უძველეს დღემდე ცნობილ ორგანიზებულ სკოლას დასავლეთის ცივილიზაციაში. აკადემია იყო შემოკავებული მიწის ვრცელი ნაკვეთი, რომელიც ერთ დროს ათენის მოქალაქეს, სახელად აკადემუსს, ეკუთვნოდა, თუმცა ზოგიერთი წყაროს თანახმად ადგილს სახელი უძველესი გმირის პატივსაცემად დაერქვა. ამ აკადემიამ იმოქმედა 529 წლამდე, როცა ის [[იუსტინიანე I]] ბიზნეტიელმა დახურა, ვინაიდან მისი წარმოდგენით ეს დაწესებულება ქრისტიანობის პროპაგანდის საშიშროებას წარმოადგენდა. ამ აკადემიაში სწავლობდა იმ დროის მრავალი ინტელექტუალი, მათ შორის არისტოტელეც.

პლატონზე დიდი ზეგავლენა იმოქმედა რამდენიმე ადრეულმა ფილოსოფოსმაც, მათ შორის: პითაგორელებმა, რომელთა რიცხვთა ჰარმონიის დებულებები აირეკლა პლატონის ფორმათა დებულებებში; ანაქსაგორელებმა, რომლებიც თავის მხრივ სოკრატეს ასწავლიდნენ და რომელთაგანაც მომდინარეობს სწავლება ცნობიერების ყოვლისმომცველობაზე; პარმენიდებმა, რომელთა მიხედვით ყველა საგანი ერთი მთლიანის ნაწილია, რაც შესაძლოა საფუძველი გახდა სულზე პლატონისეული წარმოდგენის.

==შრომები==
==მეტაფიზიკა==
==ეპისტემიოლოგია==
==სახელმწიფოებრიობა==
==პლატონური სქოლასტიკა==
==ბიბლიოგრაფია==
==იხ. აგრეთვე==
==რესურსები ინტერნეტში==

[[კატეგორია:ძველი ბერძნები]]
[[კატეგორია:ფილოსოფოსები]]

[[ar:أفلاطون]]
[[bg:Платон]]
[[ba:Платон]]
[[bn:প্লেটো]]
[[bs:Platon]]
[[ca:Plató]]
[[cs:Platón]]
[[cy:Plato]]
[[da:Platon]]
[[de:Platon]]
[[en:Plato]]
[[et:Platon]]
[[el:Πλάτων]]
[[es:Platón]]
[[eo:Platono]]
[[eu:Platon]]
[[fa:افلاطون]]
[[fr:Platon]]
[[ga:Platón]]
[[gl:Platón - Πλάτων]]
[[ko:플라톤]]
[[hr:Platon]]
[[io:Platon]]
[[ilo:Plato]]
[[id:Plato]]
[[is:Platon]]
[[it:Platone]]
[[he:אפלטון]]
[[jv:Plato]]
[[la:Plato]]
[[lv:Platons]]
[[lt:Platonas]]
[[hu:Platón]]
[[mk:Платон]]
[[ms:Plato]]
[[nl:Plato]]
[[nds:Platon]]
[[ja:プラトン]]
[[no:Platon]]
[[pl:Platon]]
[[pt:Platão]]
[[ro:Platon]]
[[ru:Платон]]
[[simple:Plato]]
[[sk:Platón]]
[[sl:Platon]]
[[sr:Платон]]
[[fi:Platon]]
[[sv:Platon]]
[[th:เพลโต]]
[[vi:Platon]]
[[tr:Platon]]
[[uk:Платон]]
[[zh:柏拉图]]
