'''გურია''' [[საქართველო|საქართველოს]] ისტორიულ-გეოგრაფიული მხარეა. ისტორიულად იგი შემოსაზღვრული იყო ჩრდილოეთით [[რიონი|რიონით]], სამხრეთით - [[ჭოროხი|ჭოროხით]]. აღმოსავლეთით ჭოროხ-[[აჭარისწყალი|აჭარისწყლის]] შესართავიდან [[მესხეთის ქედი|მესხეთის ქედის]] გაყოლებით [[აჭარა|აჭარას]] ესაზღვრებოდა. იგი სამ რეგიონად იყოფოდა: ზემო გურია ([[სუფსა]]-[[ გუბაზეულის|გუბაზეულის]] ხეობები), ქვემო გურია (მხარე ჭოროხსა და [[ჩოლოქი|ჩოლოქს]] შორის) და შუა გურია (დარჩენი ტერიტორია).


ფეოდალურ ხანაში საერისთავო იყო [[იმერეთის სამეფო|იმერეთის სამეფოში]]. [[XV]] ს-ის მე-2 ნახევარში [[საქართველო|საქართველოს]] ერთიანი სახელმწიფოს დაშლის შემდეგ წარმოიქმნა [[გურიის სამთავრო]]. მას [[გურიელები]] განაგებდნენ და რეზიდენცია [[ოზურგეთი|ოზურგეთში]] ჰქონდათ. [[1828]] წელს გურიის სამთავრო [[რუსეთის იმპერია|რუსეთის იმპერიას]] შეუერთდა. ამ დროისათვის სამთავრო იმ ფარგლებში იყო მოქცეული, რომელშიც ისტორიულად ცხოვრობდნენ [[გურულები]]. [[1840]] წელს სამთავრო გაუქმდა და გურია [[ოზურგეთის მაზრა|ოზურგეთის მაზრის]] სახით [[ქუთაისის გუბერნია|ქუთაისის გუბერნიაში]] შევიდა.


დღევანდელი ადმინისტრაციულ-ტერიტორიული დაყოფით ეს არის [[გურიის მხარე]], რომელიც მოიცავს [[ოზურგეთის რაიონი|ოზურგეთის]], [[ლანჩხუთის რაიონი|ლანჩხუთის]] და [[ჩოხატაურის რაიონი|ჩოხატაურის]] რაიონების ტერიტორიას.


[[კატეგორია:საქართველოს ისტორიულ-გეოგრაფიული მხარეები]]
