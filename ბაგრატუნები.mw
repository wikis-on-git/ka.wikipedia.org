'''ბაგრატუნები''', ბაგრატიდები - ძველი [[სომხები|სომხური]] არისტოკრატიული საგვარეულო, სამეფო დინასტია [[886]]-[[1045]] წლებში. მათი პირველი ხსენება განეკუთვნება არაბების პერიოდს, [[VIII საუკუნე|VIII]]-[[IX საუკუნე|IX]] საუკუნეებში თანდათანობით დაეუფლნენ მთელ [[სომხეთი|სომხეთს]]. ბაგრატუნების სამფლობელოს გული იყო [[შირაკი]]. [[886]] წელს აშოტ I გამოცხადდა მეფედ. [[961]] წელს ბაგრატუნების სამეფოს დედაქალაქი გახდა ანისი ([[ანისის სამეფო]]). სამეფო დინასტიამ აყვავებას მიაღწია [[X საუკუნე|X]] საუკუნის მე-2 ნახევარში და [[XI საუკუნე|XI]] საუკუნის დასაწყისში. საგვარეულოს ყველაზე ცნობილი წარმომადგენლები არიან: აშოტ I დიდი, სუმბატ I, აშოტ II რკინისა (“ერკატი”), აშოტ III მოწყალე, გაგიკ I. [[1045]] წელს ბაგრატუნების სამეფო დინასტიამ არსებობა შეწყვიტა.


[[კატეგორია:მსოფლიოს დინასტიები]]
