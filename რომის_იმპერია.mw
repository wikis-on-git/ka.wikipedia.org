[[სურათი:RomanEmpire.png|thumb|370px|რომის იმპერია. წითელი - ძვ. წ II საუკუნე. სტაფილოსფერი - კეისარის და პომპეუსის დაბყრობების შემდეგ. ყვითელი - ოქტავიანის დაბყრობების შემდეგ. მწვანე - ჩვ.წ. II საუკუნე.]]

<table border="2" cellpadding="4" cellspacing="0" style="margin: 1em 1em 1em 0; border: 1px #aaa solid; border-collapse: collapse;><tr><td>[[რომის სამეფო]]</td><td>[[რომის რესპუბლიკა]]</td><td>[[რომის იმპერია]]</td></tr></table></center>


რომის იმპერია - ''([[ლათინური ენა|ლათინურად]] - Imperium Romanum)'' აღმოცენდა [[რომის რესპუბლიკა|რომის რესპუბლიკაში]] უზენაესი ძალაუფლების ერთ პიროვნების ხელში კონცენტრაციის შედეგად. პირველ იმპერატორად [[ოქტავიან ავგუსტუსი]] ითვლება, მაგრამ იმპერიას საფუძველი ჯერ კიდევ მისმა წინამორბედებმა ჩაუყარეს. [[რომის რესპუბლიკის წყობა]] ყოველგვარად მიმართული იყო იმისკენ რომ ცალკეული პიროვნების ხელში არ აღმოჩენილიყო ძალაუფლება, მაგრამ [[გაიუს მარიუსი|გაიუს მარიუსის]] სამხერდრო რეფორმამ შექმნა ამისთვის საკმარისი პირობა. [[სულა|სულას]] და მარიუსს შორის დაწყებული სამოალაქო ომის შემდეგ რომმა კიდევ არაერთი სამოქალაქო დაპირისპირება გადაიტანა. [[იულიუს კეისარი|იულიუს კეისარმა]] კი შექმნა იმპერიის შექმნის ყველა წინაპირობა. იგი გახდა პირველი ვის ხელშიც მოექცა უზენაესი ძალაუფლება, მაგრამ მას ჯერ კიდევ ჰყავდა ძლიერი ოპოზიცია - რესპუბლიკური იდეალების დამცველ სენატორებს შორის, თან საზოგადოება მორალურად ჯერ არ იყო მზად მიეღო იგი როგორც უზანაესი ძალაუფლების ერთადერთი მატარებელი. ეს კი დასრულდა ბრუტუსის და კასიუსის შეთქმულებით, რომლის შედეგადაც კეისარი სენატში მოკლეს. მიუხედავად ამისა კეისარის სახელს მიენიჭა უზენაესი ძალაუფლების მნიშვნელობა, ეს სიტყვა ამ მნიშვნელობით ბევრ ენაში შევიდა, მაგალითად [[გერმანული ენა|გერმანულად]] kaiser და [[რუსული ენა|რუსულად]] царь.

კეისარის მკვლელობის შემდეგ ძვ. წ. 44 წელს, რომში სამოქალაქო დაპირისპირების ახალმა ტალღამ იფეთქა, რომლის მხოლოდ 27 წელს ოქტავიანის ანტონიუსზე გამარჯვებით დასრულდა. ამ დროისთვის ოქტავიანს უკვე აღარ დარჩა რესპუბლიკური ოპოზიცია, რის შედეგადაც მას იმავე წელს სენატმა მიანიჭა უზანაესი ძალაუფლება. 

რესპუბლიკის იმპერიად გარდაქმნის კიდევ ერთი წინაპირობა იყო რომის სახელმწიფოს გაზრდა პუნიკური ომებისა, ბალკანეთის და მცირე აზიის ნაწილის დაპყრობის შედეგად. ამხელა სახელმწიფოს სამართავად რესპუბლიკის სახელმწიფო წყობა მოურგებელი აღმოჩნდა. 

ძვ. წ. I საუკუნეში რომის იმპერია განფენილი იყო თანამედროვე [[პორტუგალია|პორტუგალიის]], [[ესპანეთი|ესპანეთის]], [[იტალია|იტალიის]], [[საბერძნეთი|საბერძნეთის]], [[მაკედონია|მაკედონიის]], [[თურქეთი|თურქეთის]], [[სირია|სირიის]], [[ისრაელი|ისრაელის]], [[ტუნისი|ტუნისის]] და ჩრდილოეთ [[ალჟირი|ალჟირის]] ტერიტორიებზე. ხოლო რომის პოლიტიკური გავლენა კიდევ უფრო მეტ ტერიტორიებზე ვრცელდებოდა. ამ დაპყრობებს კი კეისარმა მიუმატა გალია (თანამედროვე [[საფრანგეთი]]), პონტოს სამეფო ([[თურქეთი]]) და [[ბრიტანეთი]], ხოლო ოქტავიანმა [[ეგვიპტე]]. ამგვარად რომის იმპერია ძველი წელთაღრიცხვის დასასრულს მოიცავდა მთელს ხმელთაშუა ზღვისპირეთს და დასავლეთ ევროპას. ამის გარდა რომზე დამოკიდებული იყო მთელი რიგი სახელმწიფოები, რომლის მეფეებიც "რომაელი ხალხის მეგობრის და მოკავშირის" ტიტულს ატარებდნენ. იმ დროინდელ ევროპაში, დასავლეთ აზიაში და ჩრდილოეთ აფრიკაში არ იყო ძალა რომელიც შეძლებდა რომაულ ლეგიონებთან დაპირისპირებას.


==ოქტავიან ავგუსტუსის პრინციპატი==
<small>იხ. [[რომაელ იმპერატორთა სია]]</small>
[[სურათი:Statue-Augustus.jpg|thumb|ოქტავიან ავუსტუსი]]

ოქტავიანეს იმპერატორობის ეპოქა იწყება [[ძვ. წ. 27]] წლის [[13 იანვარი|13 იანვარს]], როდესაც ანტონიუსთან გამარჯვების შემდეგ იგი გამოვიდა სენატში და სთხოვა სენატორებს ჩამოერთმიათ მისთვის ტრიბუნის უფლება მოსილება, რომლსაც იგი სუსტი ჯანმრთელობის გამო ვეღარ განახორციელებდა, მაგრამ სენატორები შეეხვეწნენ არ დაეტოვებინა რესპუბლიკის მმართველობა და მიანიჭეს მას ავგუსტუსის წოდება. ოქტავიანმა ვითომ იყოყმანა და დათანხმდა. ამის შემდეგ მან აიღო თავისი მამობილის სახელი, და დაირქვა '''გაიუს იულიუს კეისარი ოქტავიან ავგუსტუსი'''.

ოქტავიანმა გარეგულად არ შეცვალა რესპუბლიკური ინსტიტუტები, მაგრამ რეალურად მისი კონტროლის გარეშე უკვე აღარფერი არ ხდებოდა. მან დაიკავა ცენზორის თანამდებობა და სენატიდან დაითხოვა მისთვის არასასურველი პირები და შეავსო იგი მისი ერთგული ხალხით. ოქტავიანი ერიდებოდა მეფის ტიტულს, მან მხოლოდ პრინცეპსტის წიდება აიღო. მის მიერ ჩამოყალიბებულ სისტემასაც პრინციპატი ეწოდა და გასტანა III საუკუნემდე.

ავგუსტუსმა განასახლა ლეგიონების ვეტერანები დაპყრობილ ტერიტორიებზე, სადაც შექმნა რომაული კოლონიები. მის დროს ასევე დასრულდა იტალიის რომანიზაცია, გამაგრდა სახელმწიფოს საზღვრები. იგი არ იყო გამოჩენილი მხედართმთავარი, მაგრამ იყო კარგი დიპლომატი და პოლიტიკოსი. მისი მმართველობის დროს რომის იერსახე სრულიად შეიცვალა, როგორ ავგუსტუსი ამბობდა, მან მიიღო აგურის რომი, ხოლო დატოვებს მარმარილოს ქალაქს. ოქტავიანმა შექმნა ქალაქებში სახანძრო რაზმები, რომლებიც ასევე პოლიციურ ფუნქციებს ასრულებდნენ, ასევე შექმნა გზების და წყლის გაყვანილობების ზედამხედველების თანამდებობები.

ოქტავიანმა შეკვეეცა ლეგიონების რაოდენობა , დარჩენილი ლეგიონერები კი განასახლა არასტაბილურ პროვინციებში. საკუთარი დაცვისთვის კი მან პრეტორიანელთა გვარდია შექმნა, რომელიც ელიტარულ ჯარად ითვლებოდა. თვითონ მთავარსარდალი გახდა, ამგვარად მთელი სამხედრო ძალაუფლებნა მის ხელთ იყო. იტალიაში პრეტორიანელების და ქალაქური კოგორტების გარდა არანაერი სახის ჯარი არ დატოვა. მის დროის შეიქმნა სახელმწიფო კანცელარიაც. იტალიაში მან ააღორძინა საშვალო მიწათმფობელობა, სწორედ ეს კლასი და არმია იყო იმპერატორის ხელისუფლების დასაყრდნობი. ხოლო პროლეტარებისთვის ეწყობოდა უფასო პურის გაცემები.

[[სურათი:Ital007.jpg|thumb|left|იტალიის რეგიონები ავგუსტუსის დროს]]
მან, როგორც მთავარმა ცენზორმა ითავა ერის ზნეობრივი მდგომარეობის ზედამხედველობა. ამ პერიოდში პატრიარქალური რომაული ზნეჩვეულებები დაკნინებული იყო. ავგუსტუსმა მთელი რიგი კანონები გამოსცა ზნეობის ასამაღლებლად, მაგრამ რომაელები ამას უკმაყოფილებით შეხვდნენ. ავგუსტუსი ასევე ცდილობდა რომაელების დემოგრაფიული მდგომარეობის გაუმჯობესებას, ამ მიზნით იგი 3 და მეტ შვილიან მამებს მრავალ წასახალისებელ პრივილეგიებს ანიჭებდა, ხოლო მის სახელმწიფო აპარატში დაუცოლშვილებელი კაცი მაღარ თანამდებობას ვერ მიიღებდა.

მიუხედავად იმისა რომ გარეგნულად პრინცეპსტი მართავდა ქვეყანას სენატთან ერთან, მან აუკრძალა სენატორებს განსაკუთრებული ნებართვის გარეშე დაეტოვებინათ იტალია, რადგან ეშინოდა პროვინციებში მათი გავლენის ზრდის. ქალაქებში და პროვინციებში მან დანიშნა პრეფექტები, რომლებიც პირადად მის წინაშე აგებდნენ პასუხს. პრეტორიანულ გვარდიასაც სათავეში პრეფექტი ედგა, იმპერიაში ეს ერთერთი ყველაზე მაღალი პოსტი იყო.

პროვინციებში აჯანყენები საკმაოდ ხშირად ხდებოდა, მაგრამ რომაელებს არ უჭირდათ მათი ჩახშობა.  ყველაზე სერიოზული აჯანყება იყო დალმაციაში და პანონიაში. (დუნაის პირეთი). [[ტიბერიუსი|ტიბერიუსმა]] შეკრიბა 20 ლეგიონი. აჯანყების ჩახშობა მოხერხდა დუნაელი ტომების ერთერთი ლიდერის ღალატის შედეგად. ამის შემდეგ იგი ეცადა დაეპყრო გერმანია, მოხდა არაერთი ლაშქრობა, რომლებსაც ტიბერიუსი და [[დრუზუსი]] ხელმძღვანელობდნენ, მარამ მნიშვნელოვან წარმატებებს ვერ მიაღწიეს, ხოლო [[ტევტობურის ტრის ბრძოლა|ტევტობურის ტრის ბრძოლაში]] კი 9 წელს მხედართმთავარი [[კვინტილიუს ვარუსი]] სასტიკად დამარცხდა, ჯარი კი განადგურდა.

ამ აჯანყებების ჩახშობის გარდა ავგუსტუსს პრაქტიკულად არ უწარმოებია დამპყრობლური ომები. იმისი საგარეო პოლიტიკა აქტიური დიპლომატიით შემოიფარგლებოდა. იგი ყოველგვარად ცდილობდა მოსაზღვრე სახელმწიფოებთან და ტომებთან კარგი ურთიერთობა დაემყარებინა, ხელი მოაწერა სამშვიდობო ხელშეკრულებას პართიელებთან, რომლებმაც რომში დააბრუნეს კრასუსის და ანტონიუსის ლაშქრობებიდან დარჩენილი ტყვეები, ასევე დააბრუნეს დამარცხებული ლეგიონების სიმბოლოები.

ოქტავიან ავგუსტუსი გარდაიცვალა 14 წელს, იგი როგორც მისი მალობილი ღმერთად იყო აღიარებული.

==კლავდიუსების დინასტია==
<small>იხ. [[იულიუს-კლავდიუსების დინასტია]]</small>

===ტიბერიუსი===
[[სურათი:Tiberius.jpg|thumb|ტიბერიუსი]]

პრინცეპსტის სიკვდილის შემდეგ აჯანყდნენ გერმანული და პანონური ლეგიონები. ტიბერიუსმა სიტუაციის განსამუხტად საკუთარი ვაჟი [[დრუზუსი]] გაგზავნა. ნაწილობრივ დათმობებით, ხოლო ნაწილობრივ პრევენციული ზომებით ლეგიონებში სიტუაციის სტაბილიზაცია მოხერხდა. გერმანული ლეგიონების აჯანყება კი [[გერმანიკუსი|გერმანიკუსმა]], ტიბერიუსის ძმისშვილმა, ჩაახშო. 

კიდევ ერთი აჯანყება ატყდა აფრიკაში [[17]] წელს, რომლის ჩახშობაც რომაელებმა მხოლოდ [[24]] წელს. ტიბერიუსი არ სარგებლობდა პოპულარობით არც ხალხში არც სენატში, იგი ძალიან ეჭვიანი ადამიანი იყო, არავის არ ენდობოდა, თავისი მმართველობის დროს, მან თითქმის მთელი თავისი სანათესავო გაწყვიტა, რადგან ეშინოდა, რომ მასზე უფრო პოპულარული ნათესავი სამხედრო გადატრიალებას მოუწყობდა. ასე გერმანიკუსი, რომელიც ლეგიონებშიც და არისტოკრატიაშიც უდიდესი პოპულარობით სარგებლობდა, და მას არაერთხელ სთავაზობდნენ მხარდაჭერას, თუ იგი იმპერატორობას მოისურვებდა, ტიბერიუსის ბრძანებით მოწამლეს, მისი მეუღლე გადაასახლეს ხოლო უფროსი შვილები სიკვდილით დასაჯეს. სიცოცხლის უკანასკნელი წლები ტიბერიუსმა თავის ვილაზე კუნძულ კაპრიზე გაატარა, სადაც [[37]] წელს იგი პრეტორიანელთა პრეფექტმა დაახჩო.

===კალიგულა===
[[სურათი:Caligula.jpg|thumb|left|კალიგულა]]

ტიბერიუსის სიკვდილის შემდეგ მისი მემკვიდრე გახდა გაიუს კეისარი, რომელიც ისტორიაში თავისი მეტსახელით [[კალიგულა|კალიგულათი]] შევიდა. თანამედროვენი მას ახასიათებდნენ როგორც გიჟს. იგი მოითხოვდა, რომ მისთვის როგორც ღმერთისთვის ეცათ პატივი და აპირებდა საკუთარი ცხენის კონსულად დანიშვნას. მან სწრაფად გაფლანგა ტიბერიუსის მიერ დაგროვილი ფული, შემდეგ კი მდიდარი სენატორების და უბრალო მოქალაქეების ქონების კონფისკაცია დაიწყო. მან უამრავი ადამიანი დასაჯა სიკვდილით პრაკტიკულად ყოველგვარ მიზეზგარეშე. იერუსალიმის ტაძარში მას საკუთარი ქანდაკების დადგმა უნდოდა, მაგრამ იუდევლებმა სასტიკი პროტესტი გამოთქვეს, ისინი დარბევას მხოლოს კალიგულას მკვლელობამ გადაარჩინა. [[41]] წელს პრეტორიანელთა პრეფექტმა [[კასიუს ჰერეა|კასიუს ჰერეამ]] მოკლა კალიგულა. ამბოხებულთა ნაწილს ისევ რესპუბლიკის დაბრუნება უნდოდათ, მაგრამ პრეტორიანელებმა იმპერატორად კალიგულას ბიძა [[კლავდიუსი]] აღიარეს.

===კლავდიუსი===
თავიდან სენატს არ სურდა [[კლავდიუსი|კლავდიუსის]] იმპერატორად აღიარება და იყო კიდევაც რესპუბლიკის აღდგენის მცდელობა, მაგრამ ლეგიონებმა ამას მხარი არ დაუჭირეს, სენატს მოუწია კლავდიუსის ცნობა, მაგრამ მათსა და ახალ იმპერატორს შორის საკმაოდ ცივი უერთიერთობა იყო.

[[სურათი:Claudius.jpg|thumb|კლავდიუსი]]
კლავდიუსი ბავშვობიდან გონებაჩლუნგად მიაჩნდათ, ალბათ მხოლოდ ამიტომ გადაურჩა იგი თავის დროზე ტიბერიუსს. მიუხედავად ამისა, იგი უკეთესი იმპერატორი აღმოჩნდა ვიდრე ამას მოელოდნენ. მან გაამყარა იმპერიის სახელმწიფო აპარატი, შექმნა ახალი კანცელარიები, გადმოიბირა გალიის არისტოკრტია, ამისთვის იგი უხვად არიგებდა რომის მოქალაქეობას. მან გააფართოვა პორტი და აღადგინა გზები. რომაელებში პოპულარობის მოსაპოვებლად იგი ხშირად აწტყობდა სანახაობებს.

წინამორბედებისგან განსხვავებით იგი აქტიურად აწარმოებდა დამპყრობლურ ომებს. მისი პრინციპატის დროს იმპერიას შემოუერთდა ბრიტანეთი, [[მავრიტანია]], [[თრაკიაკია]] და მცირე აზიის ზოგიერთი რეგიონები. იგი ასევე ცდილობდა სასომხეთში გაემყარებინა პოზიციები, რაც პართიასთან ომით დასრულდა, ეს ომი 60-ანი წლების შუამდე გაგრძელდა. მიუხედავად ამ ყველაფრისა, მისი ურთიერთობა სენატთან მაინც დაძაბული დარჩა. 

კლავდიუსის ოჯახური ცხოვრება კი ცუდად აეწყო, მას შემდეგ რაც მისმა ცოლმა, მესალინამ უღალატა, მან ცოლად აგრიპინა უმცროსი მოიყვანა, რომლემაც აიძულა ეშვილებინა მისი შვილი პირველი ქოწინებისგან [[ნერონი|ლუციუს დომიციუს ნერონი]]. ამის შემდეგ, [[54]] წელს, როგორც თვლიან მან მოწამლა იმპერატორი და 17 წლის ვაჟთან ერთად წავიდა პრეტორიანელების ბანაკში, სადაც ლეგიონერებმა იგი აღიარეს ახალ იმპერატორად.

===ნერონი===
[[სურათი:Nero.gif|thumb|left|ნერონი]]

თავის პრინციპატის დასაწყისში [[ნერონი|ნერონი]] ჯერ არ ამჟღავნებდა იმ უარყოფით თვისებებს რითაც მოგვიანებით შევიდა ისტორიაში. როგორც ავღნიშნეთ იგი სულ 17 წლის იყო როდესაც გახდა იმპერატორი, მან იმპერიის მმართველობა სენატს მიანდო. იგი იმყოფებოდა თავისი ამღზრდელის [[სენეკა|ლუციუს ანეუს სენეკას]], პტრეტორიანელთა პრეფექტის, სექსტუს აფრანიუს ბურუსის და საკუთარი დედის გავლენის ქვეშ, ასე რომ პოლიტიკურ ცხოვრებაში იგი არანაერ მონაწილეობას არ იღებდა. უმეტესად იგი დაკავებული იყო სიმღერით და ლექსების წერით. მოგვიანებით იგი იმდენად მოექცა სენეკას გავლენის ქვეშ, რომ დედამისმა კლავდიუსის ვაჟის, [[ბრიტანიკუსი|ბრიტანიკუსის]] დაპირისპირება სცადა მისთვის, მაგრამ [[55]] წელს მოაკვლევინეს ბრიტანიკუსი, ხოლო [[59]] წელს ნერონმა საკუთარი დედა მოაკვლევინა. მისი შემდეგი მსხვერპლი გახდა მისი მეუღლე ოქტავია, რომელიც რომაელებს ძალიან უყვარდათ, მისი მკვლელობის შემდეგ ნერონის პოპულარობა ხალხში ძალიან დაეცა. 62 წელს მოკვდა ბურუსი, სენეკამ კი დაკარგა ნერონზე გავლენა და მას თავი მოაკვლევინეს.

[[64]] წლის ზაფხულში რომში საშინელი ხანძარი მოხდა, ქალაქის 14 უბნიდან 3 სრულიად განადურდა, ხოლო 7-ში შენობების უმეტესობა დაიწვა. უამრავი ადამიანი დაიღუპა. ქალაქში ჭორები დადიოდა, რომ იმპერატორმა თვითონ მოაწყო ხანძარი, რათა ქალაქის დაწვის პროცესის ხილვით მიეღო პოემა "ტროას" დაწერისთვის შთაგონება. ამ ჭორების უარსაყოფათ ნერონმა "მოძებნა" დამნაშავენი, ესენი ქრისტიანები აღმოჩნდნენ და მათ წინააღმდეგ სასტიკი, რეპრესიები დაიწყო. ხალხს, ვისაც ქრისტიანობაში ამხელდნენ, იჭერდნენ და ცირკის არენაზე ველურ ცხოველებს აგლეჯინებდნენ ან ჯვრებზე აცვამდნენ. დაზუსტებით უცნობია თუ ვინ იყო ხანძრის მომწყობი. იმდროინდელი ისტორიკოსი [[გაიუს სვეტონიუს ტრანკვილუსი]] არაორაზროვნათ მიუთითებს რომ დამნაშავე ნერონი იყო, მაგრამ ამის დამამტკიცებელი საბუთი არ არსებობს, თან უნდა გავითვალისწინოთ რომ ნერონი არ სარგებლობდა პოპულარობით და სვეტონიუსი შეიძლება მიკერძოვებული ყოფილიყო.

ნერონის დროს ხაზინა ისევე მალე დაცარიელდა, როგორც ეს კალიგულას დროს მოხდა და მან იგივე ხერხებს მიმართა მის შესავსებად. ამას რა თქმა უნდა სენატორებში დიდი უკმაყოფილება მოყვა. 65 წელს სენატორებმა სცადეს შეთქმულების მოწყობა, მაგრამ ამის შესახებ იმპერატორმა შეიტყო და შეთქმულები სასტიკად დასაჯა.

ამ მოვლენების შემდეგ ნერონი საბერძნეთში გაემგზავრა, სადაც იგი საჯაროდ გამოდიოდა სცენაზე როგორც მსახიობი და მომღერალი. ბერძნები კი პირფერობდნენ როგორც შეეძლოთ და ყოველგვარ შეჯიბრებში აჯილდოვებდნენ მას. ამისთვის ნერონმა ბერძნული ქალაქები მთელი რიგი ნალოგებისგან გაათავისუფლა. ამასთან ერთად ნერონმა რომში დაიწყო მდიდრული სასახლის მშენებლობა, რომელსაც "ოქროს სახლი" უწოდა. ამან ყველაფერმა რომაელებში აღშფოთება გამოიწვია, ხოლო სენატმა იმპერატორთან ურთიერთობა გაწყვიტა. [[66]] წელს ნერონმა მეორე ცოლიც მოაკვლევინა და მესამედ დაქორწინდა. უკმაყოფილებას იწვევდა პართიასთან გაჭიანურებული ომიც, რომელშიც რომაელებმა საგრძნობელ წარმატებებს ვერ მიაღწიეს. [[63]] წელს ნერონმა მაინც მოახერხა პართიელებთან კომპრომისული სამშვიდობო ხელშეკრულების დადება. [[66]] წელს [[იუდეა|იუდეაში]] დაიწყო [[იუდეის ომი|აჯანყება]]. მათ წინააღმდეგ ნერონმა გაგზავნა ლეგიონი ცესტიუს გალუსის მხედართმთავრობით, მაგრამ იუდეველებმა იგი სასტიკად დაამარცხეს. ნერონს ეშინოდა იუდეველთა წინააღმდეგ გავლენიანი მხედართმთავრის გაგზავნა, რადგან ლეგიონებზე დაყრდნობით მხედართმავარს შეეძლო გადატრიალების მოწყობა, ამიტომ მისი არჩევანი [[ვერპასიან ფლავიუსი|ვერპასიან ფლავიუსზე]] გაჩერდა, რომელიც არც წარჩინებული წარმომავლობის იყო და არც გავლენა ჰქონდა.

[[68]] წელს ნერონი დაბრუნდა რომში, მაგრამ სიტუაცია კონტროლიდან საბოლოოდ გამოვიდა. აჯანყდნენ ლეგიონები გალიაში, მალე მათ ესპანური ლეგიონებიც შეუერთდნენ. რომის იმპერიას ჩამოშორდა ბრიტანეთი, იუდეაში სიტუაციას რომაელები უკვე აღარ ფლობდნენ. ქვეყნის ეკონომიკური მდგომარეობაც ძალიან ცუდი იყო. ესპანეთში აჯანყებულმა ლეგიონებმა იმპერატორად [[გალბა]] აღიარეს. ნერონს ამ სიტუაციის უკვე ძალიან შეეშინდა და ეგვიპტეში გაქცევა დააპირა, როდესაც პრეტორიანელებმა შეიტყვეს ამის შესახებ, ისინიც აუჯანყდნენ იმპერატორს. ყველასგან მიტოვებულმა, ნერომნა თავი მოიკლა. ასე დასრულდა იულიუს-კლავდიუსების მმართველობა რომში.

==სამოქალაქო ომი==
შემდეგი [[69]] წელი ისტორიაში შევიდა როგორც ოთხი იმპერატორის წელი. ნერონის სიკვდილის შემდეგ გალბა ჩამოვიდა რომში, მაგრამ, როგორც მიღებული იყო, მან არ დააჯილდოვა თავისი მომხრეები, პირიქით, მან პრეტორიანელებს ის საჩუქრებიც წაართვა რაც მათ ნერონისგან ჰქონდათ მიღებული. უკმაყოფილო ლეგიონერებმა ქვემო გერმანიის მმართველი [[ვიტელიუსი]] აიჩიეს იმპერატორად, ხოლო ახალი კანდიდატი სენატს სძულდა, რადგან იგი ნერონთან იყო დაახლოვებული. ხოლო 69 წლის [[15 იანვარი|15 იანვარს]] პტრეტორიანელებმა მოაწყეს შეთქმულება, გალბა და მისი შვილობილი მოკლეს, ხოლო იმპერატორად [[სალვიუს ოტო]] აღიარეს.

პროვინციების უმეტესობამ სცნო ოტო, მაგრამ ვიტელიუსი არ შეეგუა ბედს და გერმანული ლეგიონებით შეიჭრა იტალიაში. 69 წლის აპრილში მოხდა ოტოს და ვიტელიუსის ჯარებს შორის შეტაკება, სადაც ოტო დამარცხდა და თავი მოიკლა. ვიტელიუსი აღიარეს იმპერატორად, მაგრამ მისი ლეგიონერები იტალიაში ისე იქცეოდნენ, როგორც მტრის მიწაზე. ვიტელიუსიც კი აღშფოთდა მარადიორობის მაშტაბებით და ლეგიონები გერმანიაში დააბრუნა ამით მისი პოზიციებიც რომში დასუსტდა.

[[იუდეის ომი|იუდეის აჯანყება]] ნაწილობრივ უკვე ჩახშობილი იყო ვესპასიანის მიერ, მარტო [[იერუსალიმი]] იყო ასაღები. 69 წლის ზაფხულში აღმოსავლური პროვინციების მმართველებმა იმპერატორად ვესპასიანი აღიარეს. სენატმაც იგი ამჯობინა ვიტელიუსს. მალე ვერპასიანის მხარეს პროვინციების უმეტესობა გადმოვიდა. იმავე წელს მან დაამარცხა ვიტელიუსის ჯარი და გახდა იმპერატორი. ასე დაიწყო ფლავიუსების დინასტიის მმართველობა.

==ფლავიუსების დინასტია==

===ვესპასიანი და ტიტუსი===
[[სურათი:Vespasian-coin.jpg|thumb|ვერსპასიანის გამოსახულება მონეტაზე]]

ვერსპასიანი აღიარეს როგორც სენატორებმა, ასევე ლეგიონერებმაც. მაგრამ იმპერიაში მშვიდობა ჯერ არ სუფევდა. იუდეაში აჯანყება გრძელდებოდა, აჯანყდა ასევე გალიაც და ქვემო გერმანიაც. [[70]] წელს, როდესაც იტალიაში სამოქალაქო ომი დარულდა, რომის ლეგუიონებმა ვერპასიანის ვაჟის, [[ფლავიუსი, ტიტუს|ტიტუსის]] მეთაურობით აიღეს იერუსალიმი და დაანგრიეს ტაძარი. აჯანყება არნახული სისასტიკით ჩაახშვეს. იერუსალიმი მიწასთან გაასწორეს, ხოლო მოსახლეობა მონებად გაყიდეს. იუდეამ ამ დღიდან არსებობა შეწყვიტა. პოვსტანცების ბრძოლა კი კიდევ 3 წლის მანძილზე გრძელდებოდა.

გალიაში კი აჯანყებულებს სურდათ გალიის ცალკე იმპერიად ჩამოყალიბება. აჯანყებულთა ნაწილს სურდათ რომთან ღია ომი, მაგრამ გალურმა არისტოკრატიამ მათ არ დაუჭირა მხარი. რომაელებმა აქაც ჩაახშვეს აჯანყება, მაგრამ რეპრესიები არ ჩაუტარებიათ. რომაელი მხედართმთავარი [[პეტილიუს ცერეალისი]] გამოვიდა გალების წინაშე და წარმოთქვა სიტყვა, რომელშიც იგი გალებს არწმუნებდა რომ რომაელები მათი მტრები არ არიან და მათ იმპერია იმდენათვე ეკუთვნით როგორც რომაელებს. ამგვარად გალიაშიც მშვიდობა დამყარდა.

სენატს და ვესპასიანს შორის თავიდანვე კარგი ურთიერთობა დამყარდა. სენატმა იმპერატორს იმხელა ძალაუფლება მიანიჭა რაც აცერთ მის წინამორბედს არ ჰქონდა, მას შეეძლო უკვე არსებული კანონების გაუქმება. ამის გარდა ვესპასიანი ყოველ წელს ირჩეოდა კონსულად. ფლავიუსების ტახტზე ასვლიდან დაიწყო იმპერიის ოქროს ხანა.

[[სურათი:Coliseorek.jpg|thumb|left|კოლიზეუმის რეკონსტრუქცია]]

[[სურათი:Coliseodges.GIF|thumb|კოლიზეუმი დღეს]]
ვესპასიანის მმართველოვის პერიოდში მოხდა პროვინციების რომანიზაცია. სენატორები ახლა არა მარტო რომაული წარმოშვების იყვნენ, არამედ პროვინციული არისტოკრატებიც. მეორე მხრივ ამან ლათინების გათქვეფა და მომდევნო გადაშენება გამოიწვია. ბევრ ესპანურ და გალურ ქალაქებს მან ლათინური და რომაული მოქალაქეობა უბოძა. ვესპასიანმა გააუქმა ყველა ის პრივილეგია რაც ნერონმა უბოძა ბერძნულ ქალაქებს. მან ასევე შეუერთა იმპერიას როდოსი, კილია, ბიზანტიუმი, სამოსი, კილიკია და კომაგენა. 

რომში მან დაიწყო [[კოლიზეუმი|კოლიზეუმის]] მშენებლობა და აღადგინა კაპიტოლიუმი. მან შეძლო იმპერიის ეკონომიკის აღორძინება, საზღვრების გამაგრება და პართიასთან მშვიდობის შენარჩუნება. ვესპასიანი [[79]] წელს გარდაიცვალა.

[[სურათი:Titus bust.jpg|thumb|left|ტიტუსი]]
ვერპასიანის გარდაცვალების შემდეგ, იმპერატორი მისი უფროსი ვაჟი ტიტუსი გახდა. მას თანამედროვენი ძალიან დადებითად ახასიათებდნენ, მაგრამ მისი მმართველობა მხოლოდ ორი წელი გაგრძელდა, რადგან [[81]] წელს იგი გარდაიცვალა. მისი მმართველობის დროს მოხდა საშინელი კატასტროფა, ვულკანმა ვეზუვიმ ამოხეთქა და გაანადგურა ქალაქები პომპეუსი, გერკულანუმი და სტაბიუმი.

===დომიციანი===
[[სურათი:Domi6.JPG|thumb|დომიციანი]]

ტიტუსის გარდაცვალების შემდეგ პრეტორიანელებმა იმპერატორად მისი უმცროსი ძმა [[დომიციანი]] აღიარეს. იგი უფროს ძმას და მამას თითქმის არაფრით არ ჰგავდა, ხასიათის და ქცევებით იგი იულიუ-კლავდიუსების დინასტიის "სახელგანთქმულ" იმპერატორებს დაემსგავსა. მან ჯერ კიდევ გაპრინცეპსტებამდე გაიფუჭა სენატთან ურთიერთობა და ეყრდნობოდა მხოლოდ სამხედროებს. მიუხედავად ამისა იგი ცდილობდა შეენარჩუნებინა პოპულარობა პლებსში, რისთვისაც ხშირად აწყობდა ნაირნაირ სანახაობებს.

მისი მმართველობის პერიოდში შემოერთებულ იქნა გერმანიის სამხრეთ დასავლეთი, სადაც ვეტერანების კოლონიები შეიქმნა. დუნაის პირეთზე კი დაკების, მარკომანების და სარმატების ტომებმა სერიოზულად დაამარცხეს რომაელები, ომი 89 წლამდე გრძელდებოდა, სანამ დომიციანმა დაკების ბელადთან სამშვიდობო ხელშეკრულება არ დადო. ამ ხელშეკრულებამ რომაელების უკმაყოფილება გამოიწვია. ბრიტანეთში სამხედრო მოქმედებები წარმატებით ხორციელდებოდა, მაგრამ აღმოსავლეთ პროვინციებში მცირე აზიიდან კაკასიის მიმართულებით ექსპანსია ვერ განხორციელდა. 

89 წელს ქვემო გერმანიის ლეგატი ანტონიუს სატურნინუსი იქაურმა ლეგიონებმა იმპერატორად აღიარეს, მაგრამ დომიციანმა მოახერხა ამ აჯანყების ჩახშობა. 96 წლის შეთქმულებისას კი იმპერატორი მოკლეს. სენატორებმა ახალ იმპერატორად აუირჩიეს ერთერთი უხუცესი სენატორი [[ნერვა|მარკუს კოკციუს ნერვა]].

==ანტონინების დინასტია==
[[სურათი:Nerva2.JPG|thumb|ნერვა]]

ნერვას იმპერატორობის არჩევიით ლეგიონერები და პრეტორიანელები უკმაყოფილონი დარჩნენ, ამიტომ მათ გადმოსაბირებლად მან იშვილა ზემო გერმანიის მმართველი [[ტრაიანი|მარკუს ულპიუს ტრაიანი]]. ამგვარად ჩამოყალიბდა იმპერატორთა მემკვიდრეობის ახალი ფორმა, პრინცეპსტობა უკვე არა მამიდან შვილზე ან უახლოეს ნათესავზე გადადიოდა, არამედ სენატის რჩეულზე, რომელსაც მოქმედი იმპერატორი იშვილებდა. ამგვარად ანტონიუსების დინასტიის წარმომადგენლები ერთმანეთის სისხლით ნათესავები აღარ იყვნენ. იმპერატორი არჩევის შემდეგ ფიცს დებდა რომ სენატის განაჩენის გარეშე სენატორს არ დასჯიდა სიკვდილით და მხოლოდ ამ პირობით დებდა სენატი იმპერატორისადმი ერთგულების ფიცს.

ნერვამ ჩაატარა ახალი აგრარული რეფორმა, რომლითაც გაღატაკებულ მოსახლეობას დაურიგა მიწები, მისი მმართველობის დროს ასევე შეიქმნა "ალიმენტარული ფონდი" ობოლ ბავშვთა მოსავლელად და აღსაზრდელად. [[98]] წელს ნერვა გარდაიცვალა

===ტრაიანი===
[[სურათი:Trajan-thumb.jpg|thumb|left|ტრაიანი]]

ნერვას სიკვდილის შემდეგ [[96]] წელს, იმპერატორი მისი შვილობილი ტრაიანი გახდა. იგი წარმოშვებით ესპანეთიდან იყო. რომის იმპერატორი პირველად გახდა პროვინციალი. ეს მიუთითებს თუ რა მდგომარეობა ეკავათ იმპერიასი იმ დროს რომანიზებულ დასავლეთ პროვინციებს. იგი ენერგიული ადმინისტრატორი და კარგი მხედართმთავარი იყო. იგი ცდილობდა სენატთან კარგი ურთიერთობა შეენარჩუნებინა, რომელიც უკვე არა ძველი ლათინური არისტოკრატებით იყო უმეტესად დაკომპლექტებული, არამედ მასში უკვე პროვინციალი არისტოკრატები ჭარბობდნენ.

მისი იმპერატორობის დროს სენატს მეტი უფლებამოსილება მიენიჭა. იგი ასევე ცდილობდა აღედგინა რომაული არმიის ავტორიტეტი. [[101]] წელს მან დაკიასთან დაიწყო ომი. დაკები მხოლოდ 2 წლიანი გაცხარებული ბრძოლების შედეგად დანებდნენ. ომი [[105]] წელა განახლდა დაკების რომაულ გარნიზონებზე თავდასხმით, რაზეც რომაელებმა [[106]] წელს დაკიაში შეჭრით და მომდევნო წელს მისი პროვინციათ ქცევით უპასუხეს. ამ გამარჯვების ღსანიშნავად ტრაიანმა ახალი ფორუმი ააშენა და მის ცენტრში 40 მეტრის სიმაღლის სვეტი აღმართა.

[[109]] წელს იმპერატორმა პართიასთან ომისთვის მზადება დაიწყო. იმავე წელს რომაელები კავკასიის რეგიონში შეიჭრნენ და [[კოლხეთი|კოლხებს]] და [[იბერია|იბერიელებს]] მათი ბატონობა აღიარებინეს. [[111]] წელს რომაელებმა [[სინის ნახევარკუნძული]] და [[არაბეთი|არაბეთის]] ჩრდილო დასავლეთი დაიპყრეს. [[114]] წელს კი ტრაიანი სასომხეთში შეიჭრა და იგი რომის პროვინციათ აქცია. მომდევნო წელს კი რომაელმა ლეგიონერებმა მესოპოტამიის დიდი ნაწილი დაიკავეს. [[116]] წელს რომაელებმა უკვე პართიის დედაქალაქი [[ქტეზიფონი]] დაიკავეს. ასურეთი მესოპოტამია და ბაბილონია რომის პროვინციებად იქცა. ამით ტრაიანმა ომის დასრულება გამოაცხადა, მაგრამ 116 წლის ბოლოს აჯანყება ატყდა არა მარტო დაპყრობილ შუამდინარეთში, არამედ ეგვიპტეში, კირენაკიაში და კიპრზე. ამ აჯანყების ჩასახშობად ტრაიანს მოუწია აღმოსავლური არმიის ნაწილის გაგზავნა, რითიც ისარგებლეს პართიელებმა და დარჩენილი ლეგიონები გაწყვიტეს. 
[[სურათი:Roemischeprovinzentrajan.png|thumb|რომის იმპერია ტრაიანის პრინციპატისას]]

[[117]] წლის ზაფხულში რომაელებს მოუწიათ სამხრეთ შუამდინარეთის დატოვება, ხოლო მოგვიანებით მესოპოტამიის დიდი ნაწილისაც. რომის არმია ძალიან დასუსტდა. ტრაიანს უნდოდა აღედგინა არმიის ბრძოლისუნარიანობა და გაეგრძელებინა ომი. ამისთვის იგი გაემგზავრა რომისკენ, მაგრამ გზაში ავად გახდა და მოკვდა. რომაელების მეხსიერებაში ტრაიანი დარჩა როგორც საუკეთესო პრინცეპსტი, ალბათ უფრო იმიტომ რომ მმართველობის პერიოდის უმეტესობა ლაშქრობებში გაატარა, ხოლო სახელმწიფოს მართვა სენატს ანდო.

===ადრიანუსი===
[[სურათი:Hadrian2.jpg|thumb|left|ადრიანუსი]]

ტრაიანის სიკვდილის შემდეგ იმპერატორი გახდა [[ადრიანუსი|პუბლიუს ელიუს ადრიანუსი]]. იგი კარგად ხვდებოდა რომ ჩაუხშობელი აჯანყებების ფონზე პართიასთან ომის გაგრძელება შეუძლებელია. ამიტომ მან ხელი მოაწერა სამშვიდობო ხელშეკრულებას, რომლის მიხედვითაც იგი ტრაიანის ყველა დაპყრობაზე არაბეთის გარდა უარს ამბობდა. იგი წინამორბედისგან განსხვავებით ყურადღებას თავდაცვას უფრო უთმობდა. მის დროს ხდებოდა იმპერიის საზღვრებზე ციხესიმაგრეების და სხვა თავდაცვითი შენობების მშენებლობა. 

აღმოსავლეთში დაპყრობებზე უარმა სამხედროებში უკმაყოფილება გამოიწვია. მოეწყო შეთქმულება, მაგრამ იგი გახსნილი იყო და იმპერატორმა შეთქმულნი სასტიკად დასაჯა. ამან სენატის უკმაყოფილება გამოიწვია, მაგრამ ახალი იმპერატორი დაპირდა სენატს რომ სასამართლოს გარეშე არავის არ დასჯიდა, რის შემდეგაც [[118]] წელს იგი სცნეს იმპერატორად.

ადრიანუსი ბევრს ზრუნავდა ქალაქების კეთილმოწყობაზე. იგი ასევე ცდილობდა მოეგვარებინა კრიზისი, რომელიც ტრაიანის აგრესიული საგარეო პოლიტიკის შედეგად შეიქმნა. მისი მმართველობის პერიოდში რომის საგარეო პოლიტიკა დამპყრობლურისგან თავდაცვითზე შეიცვალა. პროვინციებში აჯანყებების ჩახშობის შემდეგ მან დაიწყო სახელმწიფო და სასამართლო აპარატის გაძლიერება. მან ასევე სახელმწიფო ფოსტა შექმნა იმპერიის ცენტრსა და პროვინციებს შორის კომუნიკაციების გასაადვილებლად. პროვინციებში მმართველების მხრიდან თანამდებობის ბოროტად გამოყენების აღსაკვეთათ მან პროვინციების კურატორების პოსტი შექმნა.

[[სურათი:Rome002.jpg|thumb|ქალაქ რომის გეგმა იმპერიის ეპოქაში]]
კრიზისი იყო ასევე სამხედრო სფეროშიც. რომის მოქალაქეებში სამხედრო სამსახური აღარ ითვლებოდა უწინდებურად პრესტიჟულად, ამიტომ მსურველებიც შემცირდნენ. ადრეანუსმა ეს პრობლემა იმით გადაწყვიტა, რომ ლეგიონებში იღებდა არა მარტო რომის მოქალაქეებს, არამედ ნებისმიერ ტავისუფალ პროვინციელს. ამგვარად რომაულმა ლეგიონებმა დაკარგეს რომაული სახე, ლათინური ენა აქ მხოლოდ სამუშაო ენად დარჩა.

მიუხედავად ამ ყველაფრისა [[132]] წელს იუდეა ისევ აჯანყდა. ამ აჯანყების ჩახშობა მხოლოდ 3 წლის შემდეგ მოხერხდა. დამგრეული იერუსალიმის ადგილზე აღმოცენდა რომაული კოლონია. ანრიანუსი [[138]] წელს გარდაიცვალა. იგი მავზოლეუმში დაკრძალეს, რომელიც დღემდე შემორჩა რომში.

===ანტონინუს პიუსი===
[[სურათი:Antoninus.jpg|thumb|left|ანტონიუს პიუსი]]

ადრიანუსის სიკვდილის შემდეგ იმპერატორი გახდა გალური წარმოშობის სენატორი [[ანტონიუს პიუსი]]. მისი მმართველობის პერიოდში რომაელმა ლეგიონერებმა ბრიტანეთში გადაკვეთეს ადრეანუსის სიმაგრეები და კუნძულის ყველაზე ვიწრო ზოლზე ააშენეს ანტონიუსის სიმაგრე. ამის გარდა ხდებოდა დაკების და გერმანელების აჯანყებების და საზღვრებზე თავდასხმების შეჩერება. ამის გარდა აღმოსავლეთ ხმელთაშუა ზღვისპირეთში რიგი მიწისძვრები და ხანძრებო მოხდა. ხოლო [[152]] წელს ერთდროულად დაიწყო აჯანყება ეგვიპტეში, იუდეასა და აქაიაში, რომში კი შიმშილისგან ბუნტები დაიწყო.

ანტონინუსმა ალიმენტარული ფონდის გაზარდა. მან ასევე შეცვალა მონების მდგომარეობა იმპერიაში, ახლა მონის მკვლელობა უკვე თავისუფალი ადამიანის მკვლელობას გაუტოლდა, ხოლო თუ მონამ თავი ტაძარს ან იმპერატორის ქადაკებას შეაფარა, მაშინ იგი ძველ პატრონს აღარ დაუბრინდებოდა.

მისი საგარეო პოლიტიკა ადრიანუსის პოლიტიკისგან არ განსხვდებოდა. ანტონინუსი [[161]] წელს გარდაიცვალა. მისი მემკვიდრე გახდა მისი შვილობილი [[მარკუს აურელიუსი]].

===მარკუს ავრელიუსი===
[[სურათი:Marcus.jpg|thumb|მარკუს აურელიუსის ქანდაკება]]

მარკუს ავრელიუსის პრინციპატის დასაწყისშივე დაიწყო პართიასთან ომი სასომხეთის გამო. პართიელები შეიჭრნენ სასომხეთსა და სირიაში. [[165]] წელს რომაელებმა მოახერხეს პართიელების განდევნა და ჩრდილოეთ მესოპოტამიის დაკავება, მაგრამ ვერც ახლა ვერ მოახერხეს რომაელებმა დაპყრობილი მიწების შენარჩუნება, შუამდინარეთში დაიწყო შავი ჭირის ეპიდემია, რომელიც ლეგიონებშიც გავრცელდა, რომაელებს მოუწიათ დახევა, მაგრამ დახევისას მათ შავი ჭირი აღმოსავლეთ და შემდგომ დასავლეთ პროვინციებშიც გადაიტანეს. [[168]] წელს პართიასთან სამშვიდობო ხელშეკრულებას მოეწერა ხელი, რომლითაც ჩრდილოეთ მესოპოტამია რომს გადასდიოდა. მაგრამ ამან მაინც ვერ აანაზღაურა ომის დანაკარგები.

[[167]] წელს კი გერმანულმა ტომებმა გადმოლახეს დუნაი და დაიწყეს რომაულ პროვინციებში თარეში. მარკუს ავრელიუსმა გაილაშქრა მათ წინააღმდეგ [[169]] წელს. მან მოახერხა გერმანელების განდევნა, მაგრამ წინ ვეღარ წაიწია, რადგან აღმოსავლეთ საზღვრებზე ისევ დაიძაბა სიტუაცია. გერრმანელების ტომებთან სამშვიდობო ხელშეკრულება დაიდო. [[172]] წელს ეგვიპტეში დაიწყო მწყემსების აჯანყება. ამ აჯანყების ჩასახშობათ მან სირიის მმართველი ავიდიუს კასიუსი გაგზავნა. აჯანყების ჩახშობის შემდეგ კი კასიუსმა განიძრახა მის ხელთ არსებული სამხედრო ძალის გამოყენება და გადატრიალების მოწყობა. ავრელიუსი პირადად გაემგზავრა ეგიპტეში აჯანყების ჩასახშობად. პირველივე ბრძოლაში კასიუსი დაიღუპა.

[[177]] წელს კი გერმანულმა ტომებმა დაარღვიეს სამშვიდობო ხელშეკრულება და გადმოვიდნენ იმპერიის ტერიტორიაზე. ავრელიუსი გაემგზავრა საომრად, მან წარმატებით განდევნა გერმანელები, მაგრამ [[180]] წელს ჯარში შავი ჭირის ეპიდემია დაიწყო, იმპერატორი ავად გახდა და მოკვდა. მისი სიკვდილით დასრულდა იმპერიის ოქროს ხანა.

===კომოდუსი===
[[სურათი:Commodus2.jpg|thumb|left|კომოდუსი 20 წლის ასაკში]]

მარკუს ავრელიუსის სიკვდილის შემდეგ იმპერატორი მისი ვაჟი [[კომოდუსი]] გახდა. იგი ანტონინების დინასტიის უკანასკნელი წარმომადგენელი იყო. საკუთრ მამას იგი არაფერში არ ჰგავდა. იგი მამის გარდაცვალებისას მასთან იმყოფებოდა. კომოდუსს უნდოდა სწრაფად დაემთავრებინა ომი და რომში დაბრუნებულიყო, ამისთვის მან სასწრაფოდ დადო სამშვიდობო ხელშეკრულება და გერმანელებს დიდძალი ფული მისცა მშვიდობის შესანარჩუნებლად. 

რომში დაბრუნების შემდეგ მან მოაწყო მდიდრული თამაშები, რამაც ხაზინა მალე დააცარიელა. კომოდუსმა მისი შევსება მდიდრების ქონების კონფისკაციით სცადა, მაგრამ ქალაქში ისედაც საკვები პროდუქტების უკმარისობა იყო და ამით საქმეს ვერ უშველა. [[189]] წელს რომში შიმშილისგან ბუნტი ატყდა, რამაც პროვინციებში პლებს უბიძგა აჯანყებისკენ. განსაკუთრებით ფართო მაშტაბი აჯანყებამ გალიაში მიიღო. კომოდმა ჯარები გააგზავნა გალიაში და აჯანყება ჩაახშო.

მოგვიანებით რომში მოეწყო შეთქმულება იმპერატორის წინააღმდეგ და [[192]] წლის [[31 დეკემბერი|31 დეკემბერს]] იგი მოკლეს.

==სევერუსების დინასტია==

===სამოქალაქო ომი===

მეორე საუკუნის მიწურულს რომის იმპერიის ეკონომიკური მდგომარეობა ძალიან ცუდი იყო, სამხედრო ძალა შესუსტდა და პოლიტიკური მდგომარეობაც არასტაბილური იყო. კომოდის მკვლელობის შემდეგ რომში იმპერატორად [[პერტინაქსუსი]] გამოაცხადეს, მაგრამ ნახევარ წელში იგი პრეტორიანელებმა მოკლეს, მათ თავისებური აუქციონი მოაწყეს, ვინც მეტს გადაუხდიდა, მას აღიარებდნენ იმპერატორად. ეს "აუქციონი" სენატორმა [[დიდიანუს იულიანუსი|დიდიანუს იულიანუსმა]] მოიგო, მაგრამ იგი არ იყო ტახტზე ერთადერთი პრეტენდენტი. სირიაში [[პესცინიუს ნიგერი|პესცინიუს ნიგერმა]], ბრიტანეთში [[კლოდიუს ალბინუსი|კლოდიუს ალბინუსმა]], ხოლო პანონიაში [[სეპტიმიუს სევერუსი|სეპტიმიუს სევერუსმა]] გამოთქვეს იმპერატორიბაზე პრეტენზიები. ამ უკანასკნელის ლეგიიონებმა პირველებმა დაიკავეს რომი, სადაც პრეტორიანელებმა დიდიანუს იულიანუსი მოკლეს.

===სეპტიმიუს სევერუსი===
[[სურათი:Septsevo.jpg|thumb|სეპტიმიუს სევერუსის მონეტა]]

სეპტიმიუს სევერუსმა დაითხოვა პრეტორიანელები და შემოირიგა ალბინუსი. ამის შემდეგ იგი ნიგერიუსის წინააღმდეგ გაილაშქრა, რომელსაც იმპერიის აღმოსავლეთ პროვინციები ეკავა. მათ შორის ორი დიდი შეტაკება მოხდა, რომელშიც ნიგერიუსი დაიღუპა. მისი მხარდამჭერეები პართიაში გაიქცნენ. ამ ამბების შემდეგ სეპტიმიუსმა პართიასთან დაიწყო ომი, ამავდროულად ალბინუსი აჯანყდა, რომელსაც გალიის და ესპანეთის არისტოკრატიამ დაუჭირა მხარი, მაგრამ რეინის არმია სევერუსის ერთგული დარჩა და დაამარცხა აჯანყებულები.

ამ გამარჯვების შემდეგ მან რომაელი არისტოკრატიის წინააღმდეგ გაილაშქრა. კომოდი ღმერთად აღიარა, საკუთარი თავი კი მის ძმად, ხოლო მემკვიდრეებათ თავისი ვაჟები გამოაცხადა. იგი აფრიკიდან იყო წარმოშვებით. მისი მმართველობის პერიოდში სენატში აფრიკელი არისტოკრატია შევიდა. მან ასევე მრავალი პრივილეგია უბოძა აფრიკულ ქალაქებს. 

პართიასთან ომი 4 წელი გაგრძელდა ([[195]] - [[198]]). ომის შედეგად რომაელებმა დაიპყრეს მესოპოტამია, ქალაქები სელევკია და კტესიფონი.

[[სურათი:Map3.jpg|thumb|left|რომის იმპერია II-III საუკუნეების მიჯნაზე]]
საზღვრების გამაგრების შემდეგ მან შინაურ საქმეებზე გადაიტანა ყურადღება. მან გაატარა სახელმწიფო მოწყობის რეფორმა, რის შედეგადაც იმპერატორი სენატისგან დამოუკიდებელი გახდა. შეიქმნა ფართო ბიუროკრატიული აპარატი, რომლის შიდა სტრუქტურიზაცია ძალიან მილიტარიზებული იყო. სახელმწიფო წყობა კიდევ უფრო მიუახლოვდა მონარქიას. სენატს არც კანონმდებლობის და არც მაგისტრების არჩების უფლება აღარ დაუტოვა.

იტალიის პრივილეგირებული მდგომარეობისგან სხვა პროვინციებთან შედარებით პრაქტიკულად არაფერი აღარ დარჩა. მან რეფორმები არმიაშიც ჩაატარა. ახლა სამხედროს შეეძლო იკვე ცოლის მოყვანა, თან რიგით ლეგიონერს შეეძლო მიეღწია ცენტურიონის პოსტისთვის, რაც უკვე მხედრის კლასს გაუტოლდა. პრეტორიანელებიც უკვე არა მხოლო იტალიელებისგან დგებოდნენ, არამედ ყველა ლეგიონების საუკეთესო მეომრებისგან. ჯარში ახლა არა მარტო რომის მოქალაქეები მიქყავდათ არამედ პროვინციების მაცხოვრებლებიც და ბარბაროსებიც. ამ რეფორმებმა სამხედრო სამსახურის პრესტიჟი აამაღლა, მაგრამ ამავე დროს შეასუსტა ლეგიონები, რადგან ცოლიანი ლეგიონერები ნაკლებად მობილურნი იყვნენ.

გარდაცვალებამდე ცოტა ადრე იგი ბრიტანეთში გაემგზავრა, სადაც რომაულ კოლონიებს ადგილობრივი ტომები ესხმოდნენ თავს. იგი იქ გარდაიცვალა [[211]] წელს.

===კარაკალა===
[[სურათი:Caracalla2.jpg|thumb|კარაკალა]]

სეპტიმიუს სევერუსის სიკვდილის შემდეგ იმპერატორებად მისი ვაჟები მარკუს ავრელიუს ანტონინი (რომელიც ისტორიაში მეტსახელით [[კარაკალა]] შევიდა) და მისი ძმა [[გეტა]] გამოაცხადეს. [[212]] წელს კარაკალამ მოკლა გეტა და გაჟლიტა მისი მომხრეები. 

იმპერიის მართვა მან დედინაცვალს მიანდო, ხოლო თვითონ დუნაის საზღვარზე გაემგზავრა, სადაც წარმატებით შეაჩერა გერმანული ტომების შემოტევა. ამის შემდეგ იგი სირიაში გაემგზავრა, საიდანაც გერგმავდა პართიასთან ფართომაშტაბიან ომს.

იმპერიის ეკონომიკური მდგომარეობა ძალიან მძიმე იყო, ჯერ კიდევ სეპტიმიუსმა დაიწყო ფულის გამოშვება, სადაც ოქრო და ვერცხლი ნაკლები იყო, მაგრამ ნომინალი იგივე, კარაკალამ ამის გამოყენება უფრო ხშირად დაიწყო, მაგრამ ამ ზომამ მდგომარეობა კიდევ უფრო დაამძიმა. [[212]] წელს იმპერიის მთელმა თავისუფალმა მოსახლეობამ მიიღო რომის მოქალაქეობა, მაგრამ არც ამან უშველა საქმეს. 

კარაკალა ისტორიაში თავისი სისასტიკით, სიგიჟით, გარყვნილობით და ვერაგობით შევიდა. [[215]] წელს მან ალექსანდრიელი ახალგაზრდობა ცირკში დაპატიჟა სადაც მათი ამოწყვეტა ბრძანა. [[217]] წელს იგი ჯერ  პართიის მეფეს მეგობრობას დაპირდა, შემდეგ კი ვერაგულად დაესხა ასურეთის რამოდენიმე ქალაქს და გაანადგურა. იმავე წელს კარაკალა შეთქმულებმა მოკლეს.

===მაკრინუსი და ელაგაბალუსი===

კარაკალას მკვლელობის შემდეგ იმპერატორი გახდა შეთქმულების მეთაური, პრეტორიანელთა პრეფექტი [[მაკრინუსი]]. მან განახორციელა კარაკალას გეგმა პართიასთან ომის თაობაზე. ომში რომაელები სასტიკად დამარცხდნენ. მათ პართიას დაუთმეს ყველა სადავო ტერიტორიები და დიდი კონტრობუცია გადაუხადეს. ამის შემდეგ მაკრინუსის პოპულარობა რომში ძალიან დაეცა. მის წინააღმდეგ შეთქმულება კარაკალას დედინაცვლის დამ იულია მესამ მოაწყო. იმპერატორი მოკლეს, მისი ადგილი კი მესას 14 შვილიშვილმა მარკუს ავრელიუს ანტონინუსმა დაიკავა, რომელიც ეფესოში ღმერთ ელაგაბალუსის ქურუმი იყო. სწორედ ამ სახელით შევიდა იგი ისტორიაში.

[[ელაგაბალუსი]] ღმერთის ფანატიკური თაყვანისმცემელი იყო. ყოველდღიურად აწყობდა მსხვერპშეწირვის რიტუალებს რაც რომისთვისაც უნახავი ორგიებით სრულდებოდა. 4 წლის მმართველობის შემდეგ ელაგაბალუსმა საყოველთავო სიძულვილი გამოიწვია. მის წინააღმდეგ შეთქმულება მისმა ბებიამ იულია მესამ მოაწყო და მის ადგილას მეორე შვილიშვილი, [[ალექსანდრე სევერუსი]] დასვა.

===ალექსანდრე სევერუსი===
[[სურათი:Alexander Severus.jpg|thumb|150px|ბრინჯაოს მონეტა ალექსანდრე სევერუსის გამოსახულებით]]

ალექსანდრე ყველაფერში ჯერ თავის ბებიას იულია მესას, ხოლო მისი გარდაცვალების შემდეგ, დედას. მათი გავლენით მან სენატს დაუბრუნა უწინდებური პრივილეგიები. სამხედროებში კი იგი არ სარგებლობდა პოპულარობით. 

[[231]] წელს დაიწყო ომი [[სპარსეთი|სპარსეთთან]]. იმპერატორის დედამ მიიჩნია, რომ უკეთესი იქნება თუ იმპერატორი პირადად უხელმძღვანელებს რომაულ ლეგიონებს, მაგრამ ეს გადაწყვეტილება არ იყო წარმატებული, ალექსანდრე მხოლოდ ხელს უშლიდა სამხედროებს. [[232]] წელს სპარსებმა შეუტიეს რომაელებს და განდევნეს სასომხეთიდან სირიაში. ბუნტის თავიდან აცილება იმპერატორმა მხოლოდ ჯარისკაცთა უხვი დასაჩუქრებით შეძლო. მიუხედავად აშკარა წაგებისა, ალექსანდრემ რომში ტრიუმფი აღნიშნა.

[[234]] წელს ალექსანდრე გაემგზავრა გერმანულ საზღვრებთან, სადაც გერმანული ტომები ისევ თარეშობდნენ. მან მოახერხა არმიის შეკრება, მაგრამ დედამისს და მის მრჩევლებს სურდათ ომის აცილება, რისთვისაც მათ გერმანელებს დიდძალი ფული გადაუხადეს. ამან ჯარში ისეთი უკმაყოფილება გამოიწვია, რომ [[235]] წელს ისინი აჯანყდნენ, იმპერატორი, დედამისი და ყველა დაახლოვებული პირი გაჟლიტეს. ასე დასრულდა სევერუსების დინასტიის მართველობა და დაიწყო მესამე საუკუნის მწვავე კრიზისი.

==მესამე საუკუნის კრიზისი - "ჯარისკაცთა იმპერატორების" ეპოქა==

ალექსანდრე სევერუსის მკვლელობის შემდეგ იმპერატორი გახდა გერმანული ლეგიონების მხედართმთავარი [[მაქსიმინუსი]] ([[235]]-[[238]]). იგი არც კი ჩავიდა რომში, მხოლოდ ლეგატი გაუგზავნა სენატს. იგი მთელ ყურადღებას ლეგიონებს უთმობდა. მისი მმართველობით, როგორც ამბობდნენ, "ჯარისკაცთა იმპერატორთა" ეპოქა დაიწყო.

არც სენატი და არც არისტოკრატია არ იყვნენ კმაყოფილნი მაქსიმინუსით. სენატორებმა [[238]] წელს იმპერატორებად 2 სენატორი გამოაცხადეს. ამავდროულად აფრიკაში იმპერატორად მდიდარი მიწათმფლობელი გორდიანუსი გამოცხადეს, მაგრამ მაქსიმინუსის ლეგატმა დაამარცხა ისინი და გორდიანუსი დაიღუპა. სენატის განდგომის შემდეგ მაქსიმინუსმა ჯარებით იტალიისკენ გაილაშქრა, რაც იტალიელებს არ მოეწონათ. იმპერატორს ჩაუკეტეს ქალაქები. მალე მისსივე ლეგიონები აჯანყდნენ და მოკლეს მაქსიმინუსი.

ამ ამბების შემდეგ პრეტორიანელებმა იმპერატორად აფრიკელი გორდიანუსის მცირეწლოვანი შვილიშვილი [[გორდიანუს III]] ([[238]]-[[244]]) აღიარეს. სენატი იძულებული იყო დათანხმებოდა. მალე პრეტორიანელებმა მოკლეს ორი სენატორი იმპერატორი. გორდიანუსით მართავდა პრეტორიანელთა პრეფექტი [[ტიმესტეუსი]], რომელმაც ახალგაზრდა იმპერატორს თავისი ქალისვილი შერთო ცოლად. ტიმესტეუსის სიკვდილის შემდეგ მისი ადგილი არაბმა [[ფილიპე|ფილიპემ]] დაიკავა, რომაელმაც აიძულა იმპერატორი იგი თანამმართველი გაეხადა. [[244]] წელს მან მოაწყო გადატრიალება და გახდა ერთადერთი იმპერატორი.

ფილიპემ სპარსებთან სამშვიდობო ხელშეკრულება დადო, დაუთმო მესოპოტამია და გადაუხადა კონტრიბუცია. ამის შემდეგ იგი რომში ჩავიდა. რომაელთა და სენატის სიმპატიების მოსაპოვებლად [[247]] წელს მან დიდი ზარზეიმით ქალაქის ათასი წლისთავი მოაწყო, მაგრამ საქმეს ამით ვერ უშველა. [[249]] წელს დუნაის ლეგიონები აჯანყდნენ. ფილიპემ მათ დასაშოშმინებლად სენატორი [[დეციუსი]] გაგზავნა. ეს უკანასკნელი კი აჯანყებულებს სათავეში ჩაუდგა, გაემართა იტალიისკენ და ვერონასთან ბრძოლაში დაამარცხეს იმპერატორის ჯარები, ფილიპე კი მოკლეს.

ამგვარად დეციუსი გახდა იმპერატორი. [[250]] წელს მან გამოსცა კანონი, რომლითაც იმპერატორის გენიის კულტი ცხადდებოდა ერთადერთ კულტათ, ხოლო ყოველი სხვა რელიგია აკრძალა. აღმოსავლური რელიგიების მიმდევრების (მათ შორის ქრისტიანების) წინააღმდეგ სასტიკი რეპრესიები დაიწყო. ამავე დროს იმპერიის დასავლეთ საზღვრებზე გააქტიურდნენ გერმანული ტომები. [[251]] წელს იმპერატორი დაიღუპა ბრძოლაში.

იმპერატორის დაღუპვამ გამოიწვია ძალაუფლებისთვის გაცხარებული ბრძოლა. მომდევნო 2 წლის მანძილზე 3 იმპერატორი შეიცვალა.

[[253]] წელს რეინის ლეგიონებმა სენატორი [[ვალერიანუსი]] აღიარეს იმპერატორად. იგი სენატმაც მოიწონა. მან თანამმართველად თავისი ვაჟი [[გალიენუსი]] გამოაცხადა. მათი მმართველობის პერიოდში კრიზისმა პიკს მიაღწია. საზღვრებზე მდგომარეობა გაუარესდა. გოთები შეიჭრნენ დასავლეთ პროვინციებში და გადაწვეს ბევრი ქალაქი. [[ფრანკები|ფრანკების]] და [[ალემანები|ალემანების]] შემოსევები არა მარტო სასაზღვრო რეგიონებს ემუქრებოდა, არამედ მათ პირენეებამდე მიაღწიეს. აფრიკაში მდგომარეობა არანაკლებ მძიმე იყო, რომაულ ქალაქებს მომთაბარე მავრიტანალები არბევდნენ, ხოლო იმპერიის აღმოსავლეთით სპარსები შეიჭრნენ მესოპოტამიაში, რომაული გარნიზონები გაანადგურეს და რიგი ქალაქები დაიპყრეს.

ვალერიანუსმა რომში დატოვა თავისი ვაჟი იმპერიის დასავლეთის სამართავად, თვითონ კი აღმოსავლეთით გაემგზავრა სპარსების შემოტევის შესაჩერებლად. მან განდევნა სპარსები სირიიდან, მაგრამ [[260]] წელს ქალაქ ედესასთან ბრძოლისას იგი დამარცხდა და ტყვედ ჩავარდა.

ვალერიანუსის დატყვევებამ გამოიწვია სრული ანარქია. სხვადასხვა პროვინციებში მხედართმთავრები თავს იმპერატორებად აცხადებდნენ, ხოლო გალიენუსის ძალაუფლება იტალიას არ სცდებოდა. გოთებმა საბერძნეთამდე გააღწიეს, ხოლო ალემანები უკვე ჩრდილოეთ იტალიაში თარეშობდნენ. ქალაქ პალმირის მმართველმა [[262]] წელს დაამარცხა სპარსები, რის შემდეგაც გახდა აღმოსავლეთ პროვინციების ფაქტიური მმართველი. ამგვარად ამ პერიოდში რომის იმპერია, როგორ პოლიტიკური ერთეული აღარ არსებობდა.

სიტუაცია დაამძიმა რიგმა აჯანყებებმა იტალიასა და გალიაში თან მიწის ძვრების და ეპიდემიების მთელმა სერიამ. ფული გაუფასურდა, რაც ვაჭრობაზე აისახა. ნატურალური მეურნეობა აღორძინდა. [[268]] წელს შეთქმულებმა მოკლეს გალიენუსი.

მდგომარეობა იმპერიაში უკიდურესად დამძიმდა. ყოველ რეგიონში ლეგიონები ან არისტოკრატყია აცხადებდნენ იმპერატორებად თავის კანდიდატებს, მაგრამ ეს უზურპატორები დიდხანს ვერ ძლებდნენ, ან ერთმანეთთან შეტაკებაში იხოცებოდნენ, ან საკუთარი მომხრეები განუდგებოდნენ და კლავდნენ. ეს პერიოდი "ოცდაათი ტირანის" ეპოქად შევიდა ისტორიაში. პროვინციები პრაქტიკულად დამოუკიდებლები გახდნენ. აფრიკულ პროვინციებს დამოუკიდებლად უწევდათ მომთაბარეთა შემოტევების მოგერიება. გალია, ესპანეთი და ბრიტანეთი ჩამოშორდა იმპერიას. 

ვაჭრობის შემცირებამ და ლატიფუნდიების რაოდენობის ზრდამ ქალაქების ეკონომიკური მნიშვნელობის დაცემა გამოიწვია. მუნიციპალურმა მონათმფლობელობამ დაკარგა უწინდებური მნიშვნელობა, ხოლო ლატიფუნდიების სოციალური წყობა მონათმფლობელურიდან ფეოდალურში გადაიზარდა.

[[კლავდიულ II]] რეინის ლეგიონებმა გამოაცხადეს იმპერატორად [[268]] წელს. მან სცადა იმპერიის მთლიანობის აღორძინება. მან შეკრიბა ჯარი და გაემართა ბერძნული ქალაქების გოთებისგან დასახსნელად. [[ქალაქ ნაისასთან ბრძოლა|ქალაქ ნაისასთან ბრძოლაში]] რომაელებმა მოახერხეს გოთების დამარცხება. ამ გამარჯვების ნადავლმა ამოასუნთქინა რომის დაცარიელებულ ხაზინას. მაგრამ რომაელებმა უდიდესი შეცდომა დაუშვეს რადგან არ დამარხეს ბრძოლის ველზე დარჩენილი გვამების მთები. ამან გამოიწვია შავი ჭირის საშინელი ეპიდემია, რომელსაც [[270]] წელს შეეწირა იმპერატორი.

მისი მემკვიდრე გახდა მხედართმთავარი [[ავრელიუსი]]. მან შეძლო გოთების განდევნა და დაკიის სდაზღვრების გამაგრება. ამის შემდეგ [[271]] წელს იგი გაემართა ჩრდილოეთ იტალიაში, სადაც ალემანებმა რომაელები დაამარცხეს და უკვე რომს ემუქრებოდნენ. იმპერატორმა მათი განდევნაც შეძლო. ამან ავრელიანუსს აიძულა რომისთვის ახალი გალავნის აშენება, რადგან ქალაქი დიდი ხნით ადრე გაცდა ძველ გალავანს.

ამის შემდეგ [[273]] წელს მან გალიისკენ და ესპანეთისკენ გაილაშქრა და შეძლო მათი იმპერიის შემადგენლობაში დაბრუნება. ამავდოულად მან დაამარცხა პალმირის მმართველის ჯარები და დაიბრუნა აღმოსავლეთ პროვინციებში ძალაუფლება. ამგვარად [[274]] წელს რომის იმპერიის პოლიტიკური ერთიანობა აღდგა. იმპერატორმა რესპუბლიკური ტრადიციების წინააღმდეგაც გაილაშქრა,, მან საკუთარ თავს ბატონი და ღმერთი უწოდა, რითიც სენატის უკმაყოფილება გამოიწვია. [[275]] წელს ავრელიანუსი ლაშქრობაში მოკლეს.

[[276]] წელს იმპერატორად [[პრობუსი]] აღიარეს. იგი წარმატებით გაუმკლავდა ფრანკების და ალემანების ახალ შემოტევას. შემდეგ განდევნა ეგვიპტიდან მომთაბარეები. [[282]] წელს იგი აჯანყებულმა ლეგიონერებმა მოკლეს.

==დომინანტი==

[[სურათი:Diocletian.jpg|thumb|დიოკლექტიანე]]
===დიოკლექტიანე და ტეტრარქატი===

როგორც ავღნიშნეთ მესამე საუკუნის მიწურულს ქალაქების მნიშვნელობა მკვეთრად შემცირდა და დაიწყო მათი დაცარიელება. ეს უფრო მკვეთრად დასავლეთ პროვინციებში გამოიხატა. სამაგიეროდ დიდმა ლატიფუნდიებმა მოიმატეს. ლატიფუნდიებზე მონების და თავისუფალი [[კოლონები|კოლონების]] მდგომარეობა პრაქტიკულად ერთნაერი იყო. პრინციპატის დასაყრდნობი სოციალური ფენა პრაქტიკულად გაქრა. მონათმფლობელურ წყობას ფეოდალური წყობა ჩაენაცვლა.

[[284]] წელს არმიან იმპერატორად გაიუს ვალერიუს ავრელიუს [[დიოკლექციანე]] აღიარეს. ან დროისთვის გალიაში დიდი აჯანყება იყო. აჯანყებულებმა იმპერატორებიც აირჩიეს. მძიმე სიტუაციით ბრიტანეთში რომის ფლოტის უფროსმაც [[კარაუზიუსი|კარაუზიუსმა]] ისარგებმა, [[287]] წელს მან თავი იმპერატორად გამოაცხადა. ამის გარდა მავრიტანიაში აჯანყდნენ ბერბერები. ფრანკები და ალემანები ისევ იმუქრებოდნენ შემოჭრით. რეინის საზღვარზე იმპერატორმა გაგზავნა მხედართმთავარი [[მაქსიმიანუსი]], რომელიც [[286]] წელს ავგუსტუსად და თავის თანამმართველად გამოაცხადა. მაქსიმიანუსს უნდა დასავლეთ პროვინციები ემართა, ხოლო დიოკლექტიანეს აღმოსავლეთი.

[[სურათი:Tetrarchs.jpg|thumb|left|ტეტრატქები]]
მაქსიმიანუსს გალიაში აჯანყების ჩახშობა ძალიან გაუჭირდა. ჩახშობის შემდეგ კი გალიის უამრავი სოფელი დაცარიელდა და გაპარტახდა. ასევე დიდი მსხვერპლით მან ჩაახშო აჯანყება აფრიკაში. ამით არისტოკრატია ძალიან კმაყოფილი დარჩა. 

შეიცვალა იმპერატორების სტატუსიც. ახლა იმპერატორი პრინცეპსტი კი აღარ იყო, არამედ დომინუსი (ბატონი). ამგვარად ავგუსტუსის დროს დამყარებული პრინციპატი დასრულდა. ეს აისახა კარის ეტიკეტზეც. ახლა იმპერატორის წინაშე ყველა უნდა დამხობილიყო. ეტიკეტი ძალიან დაემსგავსა სპარსულს.

იოკლექტიამენ რიგი რეფორმები ჩაატარა. ნალოგების აკრეფვის ნორმალიზაციისთვის, მან მათი აკრეფვა ფულის მაგივრად ნატურით დაიწყო. ნალოგების აკრეფვის მიზნით [[298]]-[[290]] წლებში ჩატარდა მოსახლეობის აღწერა.

რეფორმა ადმინისტრაციულ სისტემაშიც ჩატარდა. იმპერია გაიყო ოთხ რეგიონად, ყოველ რეგიონს საკუთარი მმართველი ჰყავდა. დიოკლექტიანემ დამხმარედ და თანამმართველად აირჩია მხედართმთავარი [[გაიუს გალერიუსი]] და კეისრის წიდება მიანიჭა. იმპერიის აღმოსავლეთ ნაწილიდან გალერიუსს სამართავად ბალკანეთის ნახევარკუნძული მიეცა. ამავდროულად მაქსიმიანუსმა თანამმართველად და კეისარად აირჩია ფლავიუს კონსტანციუს ქლოროსი. იგი გახდა ბრიტანეთის, გალიის და ესპანეთის მმართველი. დიოკლექტიანეს და მაქსიმიანუსს ჰქონდათ ავგუსტუსების ტიტულები. დიოკლექტიანემ აზიის პროვინციები დაიტოვა, ხოლო მაქსიმინუსს ერგო იტალია და აფრიკა.

ძველი პროვინციები უფრო მცირე ერთეულებად დაიყო, ასევე იტალიაც. 10-12 პროვინცია ერთიანდებოდა დიოცეზებად, რომლებსაც ვიკარიუსები ხელმძღვანელობდნენ. ეს რეფორმა მიმართული იყო პროვინციის თავდაცვის უნარის ასამაღლებლად. გალერიუსი და ქლორუსი ავგუსტუსების ქალიშვილებზე დაქორწინდნენ და მათი შვილობილები გახდნენ. დიოკლექტიანეს და მაქსიმინუსის მმართველობის დაწყებიდან 20 წლის შემდეგ მათ უარი უნდა ეთქვათ იმპერატორიბაზე და იმპერატორებად კეისრები გამოეცხადებინათ, რომლებსაც უნდა აერჩიათ ახალი კეისრები მხედართმთავრებისგან. მმართველობის ეს სისტემა [[ტეტრარქატი|ტეტრარქატის]] (ოთხთა მმართველობის) სახელით შევიდა ისტორიაში. ეს იყო აბსოლუტიზმის და სამხედრო ადმინისტრაციული მმართველობის შერწყმა. მმართველობის ამ ფორმამ ცენტრალური ხელისუფლების გამაგრება გამოიწვია.

[[სურათი:Tetrarch system.PNG|thumb|იმპერიის გაყოფა ტეტრარქებს შორის]]
ამ რეფორმებმა გაამართლა. პატარა პროვინციების მართვა უფრო ადვილი იყო, სეპარატისტული მოძრაობები ჩანასახშივე იხსობოდა. რომი პრაკტიკულად აღარ იყო დედაქლაქი, სენატმაც დაკარგა უწიდნებური მნიშვნელობა, იგი პრაკტიკულად ქალაქის საბჭოთ გადაიქცა. 

ჩატარდა სამხედრო რეფორმაც. მიწის მაგნატებს ჯარისთვის მკაცრად განსაზღვრული რაოდენობის ჯარისკაცები უნდა მიეწოდებინათ. პარალელურად არსებობდა სეპტიმიუს სევერუსის მიერ შექმნილი სასაზღვრო არმიები, რომლებიც საზღვრების მახლობლად სოფლებში ცხოვრობდნენ ოჯახებთან ერთად.

დიოკლექტიანე ასევე ცდილობდა დაეცვა იმპერიის მოსახლეობის ყველაზე დაბალი ფენა, მან მთელი რიგი ღონისძიებები ჩაატარა ამისთვის, გამოუშვა ედიქტი მაქსიმალური ფასების შესახებ. მაგრამ ამ ეიქტმა არ დაამართლა და დიოკლექტიანეს გადადგომის შემდეგ გაუქმდა.

დიოკლექტიანე ყველაფერს აკეთებდა ორი ავგუსტუსის კულტის გამყარებას. ამან ქრისტიანების მორიგი დევნა გამოიწვია, რადგან ეს უკანასკნელები იმპერატორების ღვთაებრიობას არ ცნობდნენ. ამის გარდა იმპერატორებს არ მოსწონდათ კარგად ორგანიზებული საეკლესიო სტრუქრურა. [[303]] წელს ქრისტიანობის წინააღმდეგ გამოიცა პირველი ედიქტი, რასაც ქრისტიანების სასტიკი დევნა მოყვა.

[[305]] წელს ტახტზე ასვლიდან 21 წლის შემდეგ დიოკლექტიანმა და მაქსიმიანუსმა საზეიმო ვითარებაში უარი თქვეს ხელისუფლებაზე და გადადგნენ. ავგუსტუსები გახდნენ ყოფილი კეისრები, დასავლეთში ქლორუსი, ხოლო აღმოსავლეთში გალერიუსი.

==რომის იმპერიის დაღმასვლა, ქრისტიანობა, იმპერიის გაყოფა==

ახალმა ავგუსტუსებმა ტრადიციისამებრს აირჩიეს ახალი კეისრები, მაგრამ ერთი წელიც არ გავიდა რომ ტეტრარქია დაირღვა, ამის მიზეზი გახდა ის რომ იმპერიის სხვადასხვა კუთხეებში აცხადებდნენ მხედართმთავრებს ავგუსტუსებად და კეისრებად, რომელთა შორის დაიწყო ძალაუფლებისთვის სასტიკი ბრძოლა. 

[[სურათი:Costantino-antmoose.jpg|thumb|კონსტანტინე დიდის ბრინჯაოს თავი]]
===კონსტანტინე===

ამ ბრძოლაში წინ წამოიწია კონსტანტინე ქლოროსის ვაჟმა [[კონსტანტინე რომის იმპერატორი|კონსტანტინემ]], რომელიც [[306]] წელს მამის სიკვდილის შემდეგ ბრიტანელმა ლეგიონერებმა აღიარეს კეისრად. მის არჩევას გალერიუსმაც დუჭირა მხარი. მალე ატყდა იმპერიაში ძალაუფლებისთვის ბრძოლა გალერიუსსა და მაქსიმიუანუსს შორის, რომელმან ძალაუფლების დაბრუნება განიძრახა. გალერიუსი [[311]] წელს მოკვდა და უფროსი ავგუსტუსი გახდა [[ლიცინიუს ლიციანუსი]]. კონსტანტინემ მასთან ხელშეკრულება დადო მაქსიმიუანუსის ვაჟის მაკსენციუსის წინააღმდეგ, რომელიც იტალიას და აფრიკას მართავდა. კონსტანტინესა და მაკსენციუსის წინააღმდეგ გადამწყვეტი ბრძოლა [[312]] წელს რომთან ახლოს მოხდა, რომელშიც კონსტანტინემ გაიმარჯვა, ხოლო მაკსენციუსი დაიღუპა. ამგვარად იგი დასავლეთის მმართველი გახდა, ხოლო ლიციანუსი იმპერიის აღმოსავლეთის.

მიუხედავად მოკავშირეობისა, ახალ ავგუსტუსებს შორის [[314]] წელს დაიწყო ომი ბალკანეთის ნახევარკუნძულისთვის. [[316]] წელს ბალკანეთი თრაკიის გარდა კონსტანტინეს მმართველობაში გადავიდა. [[323]] წელს კი თრაკიას გოთები შემოესივნენ, მათი განდევნის საბაბით კონსტანტინემ ჯარები შეიყვანა იქ და მიიერთა თრაკიაც. მომდევნო წელს ლიციანუსი გადააყენეს და მოკლეს, ამგვარად კონსტანტინე გახდა იმპერიის ერთადერთი მმართველი.

კონსტანტინებ ჩაატარა ფულის რეფორმა, რითიც გააჯანსაღა იმპერიის ეკონომიკა. მის დროს პროფესიები გახდა მემკვიდრეობითი, ეს უმეტესად ხელოსნებს ეხებოდათ. მან ასევე დაასრულა დიოკლექტინეს მიერ დაწყებული სამხედრო რეფორმა. ბარბაროსული წარმოშვების მეომრებს საშუალება ჰქონდათ გაეკეთებინათ სამხედრო კარიერა და მიეღწიათ ყველაზე მაღალი თანამდებობებისთვის. ამან იმპერიის ბარბარიზაცია კიდევ უფრო გააძლიერა.

მიუხედავად იმისა, რომ ტეტრარქატი აღარ არსებობდა, იმპერია მაინც იყო 4 ნაწილად დაყოფილი, ამ ნაწილებს პრეფექტურები ეწოდებოდა და მათ იმპერატორის მიერ დანიშნული პირები მართავდნენ. დომინუსს ასევე ჰყავდა სამრჩევლო ორგანო '''[[კონსისტორიუმი]]'''. ამ ორგანოს უწინდელ სენატთან საერთო არაფერი არ ჰქონდა. აქ მხოლოდ დომინუსს ჰქონდა გადამწყვეტი ხმა. იგი ნიშნავდა საბჭოს წევრებს და კრების დროს არავის არ ჰქონდა დომინუსის თანდასწრებით დაჯდომის უფლება. მმართველობის ფორმა საბოლოოდ ჩამოყალიბდა როგორც ბიუროკრატიული მონარქია.

კონსტანტინე დიოკლექტიანესგან განსხვავებით სხვაგვარად უყურებდა რელიგიის საკითხებს. იგი მიხვდა ქრისტიანების დევნის უშედეგობას და გადაწყვიტა გამოეყენებინა ქრისტიანული იდეოლოგია იმპერატორის აფსოლუტური ძალაუფლების განსამტკიცებლად. [[313]] წელს დომინუსმა გამოსცა [[მილანის ედიქტი]] რომლითაც ქრისტიაობამ მიიღო იგივე უფლებები რაც სხვა რელიგიებმა. მოგვიანებით იმპერატორმა ქრისტიანობა ოფიციალურ რელიგიათ გამოაცხადა. ამ დროისთვის ეკლესიაში უკვე არსებობდა განხეთქილებები. ამის მოსაგვარებლად [[325]] წელს კონსტანტინემ ქალაქ ნიკეაში მოიწვია [[ნიკეა|ნიკეაში]] ეპისკოპოსთა კრება, სადაც მოხდა შეთანხმება ქრისტიანობის ძირითად დოგმებისა და რწმენის სიმბოლოს შესახებ. ამ კრებამ ქრისტიანობის შემდგომი განვითარების სახე ჩამოაყალიბა.

[[სურათი:Constantinople CCXLIXr.jpg|thumb|left|კონსტანტინოპოლი, ოქროს რქა]]
რომი უკვე დიდი ხანი აღარ იყო იმპერატორების რეზიდენცია, კონსტანტინემ კი რეზიდენციათ აირჩია ძველბერძნული ქალაქი [[ბიზანტიუმი]] ბოსფორის სრუტის ნაპირზე. [[328]] წლიდან კონსტანტინემ აქ ახალი ქალაქის [[კონსტანტინოპოლი|კონსტანტინოპოლის]] მშვენებლობა დაიწყო. [[330]] წელს მოხდა ქალაქის საზეიმო კურთხევა და იმპერიის დედაქალაქად ცნობა. 

[[337]] წელს კონსტანტნე გარდაიცვალა, სიკვდილამდე იგი მოინათლა, ხოლო სიკვდილის შემდეგ სენატმა იგი ღვთაებრივად აღიარა, რაც მეტყველებს იმ დროინდელ იდეოლოგიურ ვითარებაზე, ორი რელიგიის შერწყმაზე, რომელიც მოხდა ამ იმპერატორის ტახტზე ყოფნის დროს. დომინუსის ძალაუფლება ეყრდნობოდა ამიერიდან არა მარტო არმიას, არამედ დიოკლექტიანეს მიერ შექმნილ ბიუროკრატიულ მანქანას და ეკლესიას.

===კონსტანციუსი და იულიანუსი===

კონსტანტინემ სიკვდილის წინ იმპერია გაყო თავის ვაჟებსა და ძმის შვილებს შორის. მისი გარდაცვალებისთანავე მისმა ვაჟმა [[კონსტანციუსი|კონსტანციუსმა]] მოაწყო სამხედრო აჯანყება კონსტანტინოპოლში და მოაკვლევინა თავისი ბიძაშვილები. ამგვარად აღმოსავლეთის მმართველი გახდა კონსტანციუსი, ხოლო მის ძმას კონსტანტს დასავლეთი ერგო. მან 13 წელი გაძლო ტახტზე, იგი მხედართმავარმა მაგნეციუსმა მოკლა. ამგვარად [[351]] წელს კონსტანციუსი იმპერიის ერთადდერთი მმართველი გახდა. 

ფრანკებმა და ალემანებმა განაახლეს გალიაში შემოტევები. ჯარი მათ წინააღმდეგობას ფაქტიურად ვერ უწევდა, რის შედეგადაც ბარბაროსები თავისუფლად სახლდებოდნენ გალურ სოფლებში. ამავდროულად დაიწყო ომი დუნაელ სამანტებთან და აღმოსავლეთში სპარსეთთან შუამდინარეთსა და სასომხეთის გამო. 

ამ პირობების გამო კონსტანციუსმა აღმოსავლეთში კეისრად ერთერთი გადარჩენილი ბიძაშვილი გალუსი დანიშნა, მაგრამ იგი მალევე მოაკვლევინა და მის ნაცვლად მისი ძმა, [[იულიანუსი]] დანიშნა. დომინუსმა იგი გალიაში გაგზავნა საკმაოდ მცირე ჯარით, ბარბაროსების განსადევნად.

გალიაში იულიანუსმა მოულოდნელ წარმატებებს მიაღწია. ჯარისკაცებში და ადგილობრივ მოსახლეობაში მან დიდი პოპულარობა მოიპოვა. რამდენიმეჯერ სასტიკად დაამარცხა ფრანკები, განსაკუთრებით აღსანიშნავია [[ბრძოლა არგენტორატესთან]], სადაც კეისარმა ტყვედ ფრანკების ბელადი ჩაიგდო. ამ ყველაფრით მან აღმოსავლეთშიც მოიპოვა პოპულარობა, თან იქაურმა წარმართებმა იცოდნენ რომ იულიანუსი მზეს სცემს თაყვანს და წარმართული ტრადიციების მიმდევარია. ეს ყველაფერი იულიანუსს სასურველ იმპერატორად ხდიდა წარმართებისთვის.

[[სურათი:Julianus.jpg|thumb|იულიანუსის გამოსახულება მონეტაზე]]
კონსტანციუსის ომი სპარსეთის წინააღმდეგ კი არ იყო წარმატებული, მან იულიანუსს დამატებით ჯარი მოსთხოვა, მაგრამ ჯარისკაცებმა უარი თქვეს აღმოსავლეთში წასვლაზე, აჯანყდნენ და ავგუსტუსად იულიანუსი გამოაცხადეს. დასავლეთის პროვინციებმა იგი მაშინვე სცნეს. კონსტანციუსთან ომი ამ უკანასკნელის სიკვდილის გამო იქნა აცილებული. ამგვარად [[360]] წელს იულიანუსი იმპერატორი გახდა.

ახალი იმპერატორის ავტორიტეტი გალიაში ძალიან მაღალი იყო. იგი ყველანაერად ცდილობდა აღმოსავლეთშიც ისეტივე ავტორიტეტი მოეპოვებინა, იგი მფარველობდა ქალაქებს და ზრუნავდა იმპერიის საზღვრების გამაგრებაზე. 

მან უარი თქვა ქრისტიანობაზე, როგორც სახელმწიფო რელიგიაზე და სცადა წარმართობისთვის უწინდებური პოზიცია დაებრუნებინა. მან აღადგინა ბევრი წარმართული ტაძარი და კულტი. დაარსა ღარიბებისთვის უფასო საავადმყოფოები. იგი თვლიდა რომ ქრისტიანულ ეკლესიაში არსებული უთანხმოებები ასუსტებს მას, ამიტომ დააბრუნა გადასახლებაში მყოფი ყველა ერეტიკოსი და მოაწყო სამღვდელოების კრება, სადაც ყველა ტიპის ქრისტიანული სწავლებების მიმდევრები შეკრიბა რათა კიდევ უფრო გადაეკიდებინა ისინი ერთმანეთზე.

ამასთან ერთად მან სცადა წარმართობის რეორგანიზაცია, მას სურდა სხვადასხვა ტაძრების ქურუმებისგან ეკლესიის მაგვარი სტრუქტურა შეექმნა. იგი აქეზებდა ტაძტრების ქველმოქმედებას. მიუხედავად ამ ყველაფრისა იულიანუსის პოლიტიკა დიდი პოპულარობით არ სარგებლობდა და წარმართული კულტების უწინდებური დიდებით დაბრუნებაც ვერ განხორციელდა.

იულიანუსის მოკლე მმართველობა სპარსეთთან ომში დასრულდა. [[363]] წელს იგი ბრძოლაში დაიღუპა. იგი რომის უკანასკნელი ღირსეული იმპერატორი იყო ვინც სცადა რომის სამხედრო ძალის და რელიგიის აღორძინება. მისი სიკვდილის შემდეგ ცხადი იყო რომ რომი უწინდებურ სიძლიერეს ვეღარ დაიბრუნებდა.

იულიანუსის სიკვდილის შემდეგ იმპერატორი [[იოვიანუსი]] გახდა. მან დაუთმო სპარსებს მესოპოტამია და დაბრუნდა ჯარის ნარჩენებით იმპერიაში. ახალმა იმპერატორმა დუბრუნა ქრისტიანებს ყიულიანუსის მიერ წართმეული პრივილეგიები და აღადგინა ქრისტიანობა როგორც სახელმწიფო რელიგია. [[364]] წელს იგი მოკვდა.

===ვალენტინიანუსების დინასტია===

იოვიანუსის სიკვდილის შემდეგ შემდეგ იმპერატორად [[ვალენტინიანუსი]] აირჩიეს. მან აღმოსავლეთი თავის ძმას [[ვალენტუსი|ვალენტუსს]] გადასცა. ამ დროს იმპერიაში მდგომარეობა კვლავ დაიძაბა. აღმოსავლეთიდან შემოჭრილმა ჰუნებმა შეავიწროვეს გოთები, რომლებმაც იმპერიაში ითხოვეს თავშესაფარი. 

მათი იმპერატორობის დროს სახელმწიფო აპარატში კორუფციამ და ძალაუფლების ბოროტად გამოყენებამ პიკს მიაღწია. გლეხები და ჯარისკაცები მასიურად გარბოდნენ და ყაჩაღობას იწყებდნენ, ზოგი ბარბაროსებთან გარბოდა. მიუხედავათ მკაცრი ზომებისა სიტუაციის გამოსწორება ვერ მოხერხდა. ეკლესიაში [[არიანობა|არიანობასა]] და [[მარლთმადიდებლობა|მარლთმადიდებლობას]] შორის დაძაბულობაც გამწვავდა. ეპისკოპოსების არჩევნები არაერთხელლ სისხლისღვრით მთავრდებოდა. 

დასავლეთ პროვინციებში აჯანყებების მთელმა ტალღამ იფეთქა, ბრიტანეთში ამას პიქტების, სკოტების და საქსების შემოსევაც დაემთხვა. აფრიკაში მავრები აჯანყდნენ. ყველაზე მძიმე კი გოთების აჯანყება იყო დუნაისპირეთში.

ამავდროულად იულიანუსის ძმისშვილმა პროქოპიუსმა დაიკავა კონსტანტინოპოლი და თავი იმპერატორად გამოაცხადა. იგი დაპირდა არმიას იულიანუსის პოლიტიკის გაგრძელება და მათი მხარდაჭერა მოიპოვა, მაგრამ აღმოსავლელმა დიდგვაროვნებმა არ დაუჭირეს მის პოლიტიკას მხარი. ვალენტუსსმა მოახერხა ამ აჯანყების ჩახშობა და [[366]] წელს პროქოპიუსი სიკვდილით დასაჯეს.

[[366]]-[[369]] წლებში მიმდინარეობდა პროქოპიუსის მხარდამჭერ გოთებთან ბრძოლა, რაც იმპერიის გამარჯვებით დასრულდა. [[370]] წელს დუნაისპირეთში სიტუაცია დაიძაბა, მეზიუმს თავს სარმატები დაესხნენ. მათთან ბრძოლაში დაიღუპა ვალენტინიანუსი. დასავლეთ იმპერიის მმართველები გახდნენ მისი ძმები, [[ჰორაციანუსი]], რომელიც უკვე იყო მისი თანამმართველი ([[367]]-[[383]]) და მცირეწლოვანი [[ვალენტინიანუს II]] ([[375]]-[[392]]). 

[[376]] წელს ჰუნების მიერ შევიწროებული ვესტგოთები, იმპერატორის თანხმობით, თრაკიაში დასახლდნენ. მალე ამ რეგიონში ატყდა აჯანყება, რომელსაც ბევრი ქალაქი შეუერთდა. თანდათან გოთების სტიქიური აჯანყება გადაიზარდა რომაელების წინააღმდეგ ნამდვილ ომში. საფრთხე იმდენად დიდი იყო რომ ვალენტინუსი იძულებული გახდა აღმოსავლეთის ლეგიონები გადაეყვანა კონსტანტინოპოლში და პირადად სათავეში ჩაუდგა გოთების წინააღმდეგ ლაშქრობას. მის დასახმარებლად იტალიიდან ჰორაციანუსის არმია გამოემართა. [[378]] წლის [[9 აგვისტო|9 აგვისტოს]] [[ადრიანოპოლისის ბრძოლა|ადრიანოპოლისთან]] სისხლისმღვრელ ბრძოლაში რომაელები სასტიკად დამარცხდნენ. ვალენტინუსი ბრძოლაში დაიღუპა.

ამის შემდეგ გოთები თავისუფლად თარეშობდნენ მთელს აღმოსავლეთ რომის იმპერიაშიც, ისინი კონსტანტინოპოლსაც მიადგნენ, მაგრამ მისი აღება ვერ შეძლეს. ჰორაციანუსმა ესპანეთიდან [[თეოდოსე]] გამოიძახა, აღმოსავლეთ იმპერიის ავგუსტუსად დანიშნა და აჯანყების ჩახშობა დაავალა. მან ენერგიული ზომები მიიღო არმიის ბრძოლისუნარიანობის აღსადგენად და ასევე მრავალი ეფექტური დიპლომატიური ნაბიჯი გადადგა, რის წყალობითაც [[382]] წელს მოხერხდა სამშვიდობო ხელშეკრულების დადება გოთებთან. ამ მოლაპარაკების თანახმად გოთებს შეეძლოთ ილირიაში დასახლება თავისი კანონებით და ადათ წესებით. 

[[სურათი:Roman_empire_395.jpg|thumb|რომის იმპერიის ადმინისტრაციული დაყოფა IV საუკუნის მიწურულს]]
თეოდოსეს მართველობის პერიოდში მიღწეულ იქნა იმპერიის უკანასკნელი ეფემერული გაერთიანება. იგი უმეტესად დამოკიდებული იყო გოთებზე. დასავლეთ იმპერიაში კი პოლიტიკურად არასტაბილური სიტუაცია იყო. [[387]] წელს ჰორაციანუსი უზურპატორმა მაგნუს მაქსიმუსმა მოკლა. ვალენტინიანუს II-მა მოახერხა უზურპატორიხ დამარცხება და მოკვლა. ფაქტიური მმართველი კი გალური ლეგიონების მხედართმთავარი არბოგასტუსი იყო, ვინც ბოლო ბოლო [[392]] წელს მაინც შეცვალა ვალენტინიანუს II ევგენიუსით. ევგენიუსმა სცადა იულიანუსის რელიგიური პოლიტიკის აღორძინება. [[394]] წელს იგი დაამარცხა თეოდოსეს არმიამ.

თეოდოსეს მმართველობის პერიოდში არეანობა კათოლიკობამ საბოლოოდ დაამარცხა, იმპერატორმა ნიკეის კრებაზე მიღებული დებულებების დასაცავად ედიქტი გამოსცა [[380]] წელს. იგი ასევე ებრძოდა წარმართობას, მისი ბრძანებით დაინგრა უამრავი ტაძარი. [[393]] წელს უკანასკნელად ჩატარდა ოლიმპიური თამაშები - ანტკური და წარმართული კულტურის განუყოფელი ნაწილი.

თეოდოსეს სიკვდილის შემდეგ, [[395]] წელს, დასავლეთ რომის იმპერიის მმართველი 11 წლის ჰონორიუსი გახდა, ხოლო აღმოსავლეთის 18 წლის არკადიუსი.

==დასავლეთ რომის იმპერიის აღსასრული==

მცირეწლოვანი ჰონორიუსის ტახტზე ასვლის შემდეგ იმპერიის მთავრობის სათავეში ვანდალური წარმოშვების [[სტილიხონუსი]] იდგა. მის წინაშე ორი მოცანა იდგა: დაეცვა იტალია ბარბაროსების შემოჭრისგან და აღეკვეთა გალური სეპარატიზმი.

[[402]] წელს გოთების შემოსევა იტალიაშუ დიდი სირთულით შეაჩერეს. [[405]] წელს აღმოსავლეთ ალპებიდან შემოიჭრნენ გოთები და ფლორენციამდე მიაღწიეს. აქ მოხერხდა მათი დამარცხება. იმპერიის ისტორიულ დედაქალაქს რომს და იმპერატორის რეზიდენციას - რავენას სერიოზული საფრთხე ემუქრებოდა. ამ ქალაქების გასამაგრებლად სტილიხონუსმა გადმოიყვანა ჯარები ბრიტანეთიდან და გალიიდან. ამით მან შეასუსტა ამ პროვინციების დაცვა. ამით [[407]] წელს ისარგებლეს ალანებმა, ვანდალებმა, სვევებმა, რომლებმაც გადმოკვეთეს რეინზე საზღვარი და შეესივნენ გალიას. აქაური არისტოკრატია იძულებული გახდა თვითონ ეხელმძღანელათ თავდაცვისთვის, ვინაიდან იმპერატორისგან დახმარების იმედი არ ჰქონდათ.

[[407]] წელს გალიაში არმიამ იმპერატორად კონსტანტინე აღიარა. მან შეძლო ვანდალების განდევნა, რეინის საზღვრის გამაგრება და გალიაში სტაბილურობის აღდგენა. ცენტრალური ხელისუფლების უმოქმედობამ გააძლიერა კონსტანტინეს პოზიციები გალიაში. 

===რომის აღება ვესტგოთების მიერ===

[[408]] წელს სტილიხონუსი მოკლეს. გოთებთან სამშვილობო ხელშეკრულება დაირღვა, რის შედეგადაც ეს უკანასკნელნი ალარიქუსის მეთაურობით შეიჭრნენ იტალიაში. შემოდგომაზე ალარიქუსმა ალყა შემოარტყა რომს. რომის მოსახლეობამ თავის დახსნა მხოლოდ დიდი გამოსასყიდის გადახდის შედეგად შეძლო. ამის შემდეგ ალარიქუსმა სცადა იმპერატორთან მოლაპარაკება ეწარმოებინა, მაგრამ მმართველმა წრეებმა ჩაშალეს მოლაპარაკება. ალარიქუსი ისევ რომისკენ გაემართა, რათა დაეძალებინა იმპერატორი მიეღო მისთვის სასურველი პირობები. იმპერატორმა რომი ფაქტიურად გაწირა. '''[[410]] წლის [[24 აგვისტო|24 აგვისტოს]] რომის ჭიშკარი მონებმა გახსნეს და გოთებმა აიღეს ქალაქი'''. იმ დროინდელი სამყაროსთვის ეს უდიდესი კატასტროფა იყო. რომმა დაცემის შემდეგაც განაგრძო არსებობა, მაგრამ მან დაკარგა ყოველგვარი მნიშვნელობა. რომის ფორუმი, სადაც ოდესღაც მთელი ხმელთაშუაზღვისპირეთის ბედი წყდებოდა, დაცარიელდა და ბალახი ამოვიდა. ამ დღიდან დასავლეთ რომის იმპერიის განწირულობა ცხადი გახდა. იმპერიის საბოლოო დაცემა მხოლოდ დროის საკითხი იყო.

===ბარბაროსული სახელმწიფოების ჩამოყალიბება===

ამ მოვლენების შემდეგ იმპერატორი იძულებული გახდა დათანხმებულიყო იმპერიის ტერიტორიაზე ნახევრად დამოუკიდებელი ბარბაროსული სახელმწიფოების ჩამოყალიბებაზე, რომლებიც იმპერიაში მხოლოდ ფორმალურად შედიოდნენ.

ასე [[418]] წელს, აკვიტანიაში დასახლებულმა ვესტგოთებმა შექმნეს პირველი ბარბაროსული სახელმწიფო, [[429]] წელს აფრიკაში გადასახლებულებმა სვევებმა შექმნეს ვანდალური სამეფო. გესტგოთები ადგილობრივ რომანიზებულ მოსახლეობასთან მშვიდობიან ურთიერთობებს ინარჩუნებდნენ, ხოლო ვანდალები სდევნიდნენ რომაელებს, ანგრევდნენ და ძარცვავდნენ ქალაქებს. [[435]] წელს ვანდალური სამეფო რომის მოკავშირედ სცნეს, ფორმალურად მათ უნდა რომის ინტერესები დაეცვათ, მაგრამ რეალურად რომმა საბოლოოდ დაკარგა აფრიკული პროვინციები. [[443]] წელს სამხრეთ გალიაში ბურგუნდიის სამეფო ჩამოყალიბდა, [[451]] წელს ბრიტანეთში კი ანგლოსაქსების სამეფო.

ყველა ეს სამეფო მხოლოდ ფორმალურად ემორჩილებოდა რომის იმპერატორს. ამ პრიოდის განმავლობაში იმპერატორის კარი ყველანაერად ცდილობდა შეენარჩუნებინა იმპერიის არსებობის ილუზია.

===ჰუნების შემოსევა===

დაჩაჩანაგებული იმპერიისთვის ახალი საფრთხე ჰუნების სახით წარმოიშვა. ჰუნების ტომებს სათავეში [[ატილა]] ჩაუდგა. იგი ჯერ აღმოსავლეთ რომის იმპერიასი შეიჭრა , ხოლო შემდეგ გალიისკენ გაემართა. იგი საფრთხეს არა მარტო რომანიზირებული არისტოკრატიისთვის წარმოადგენდა, არამედ ბარბაროსული სახელმწიფოებისათვისაც. ჰუნების წინააღმდეგ გაერთიანდნენ ალანები, ვესტგოთები, გალები, ბურგუნდები და საქსები. მათ ჯარებს ფლავიუს აზციუსი ხელმძღვანელობდა.

კოალიციის ჯარებსა და ჰუნებს შორის გადამწყვეტი შეტაკება მოხდა [[კატალაუნის ველზე]] [[451]] წლის ივნისში, ეს ბრძოლა კაცობრიობის ისტორიაში იყო ერთერთი ყველაზე დიდი და სისხლისმღვრელი. ამ ბრძოლაში ჰუნები დამარცხდნენ, ხოლო ატილას სიკვდილის შემდეგ ([[453]]) ჰუნები საფრთხეს აღარ წარმოადგენდნენ.

[[სურათი:Vandalen.jpg|thumb|რომის აღება ვანდალების მიერ 455 წელს]]
===რომის აღება ვანდალების მიერ===

ჰუნების საშიშროებამ ცოტახნით დააერთიანა რომაელები და გერმანული ტომები, მაგრამ კატალაუნის ბრზოლის შემდეგ იმპერიის დასლის პროცესები უფრო დაჩქარდა. ბარბაროსული სახელმწიფოები იმპერატორს ანგარიშსს აღარაფერში აღარ უწევდნენ. ვესტგოთებმა თავისი სახელმწიფო ესპანეთის მიერთებით გააფართოვეს.

ვანდალებმა ამასობაში შექმნეს ფლოტი და დაიწყეს სიცილიაში, სარდინიაში და კორსიკაში შემოსევები. [[455]] წელს მათ ისარგებლეს რავენის მთავრობის უძლურებით და  აიღეს რომი, რომელიც ეკლესიის მეთაურის - რომის პაპის რეზიდენცია იყო. ვანდალები 14 დღე ძარცვავდნენ ქალაქს. მათ ყველაფერი გაანადგურეს რისი წაღებაც ვერ შეძლეს. მას შემდეგ "ვანდალიზმი" გახდა რბევის და განადგურების ამღნიშნავი სიტყვა.

===იმპერიის დასასრული===

ამგვარად ამ დროისთვის ესპანეთი და გალია სრულიად დამოუკიდებლები იყვნენ. გალიის ჩრდილოეთით გადმოსახლდნენ ფრანკები. რავენაში კი მიუხედავად იმპერიის უძლურებისა გრძელდებოდა ძალაუფლებისთვის ბრძოლა. იმპერატორები სწრაფად ცვლიდნენ ერთმანეთს და ისინი არანაერ ძალაუფლებას აღარ ფლოდნენ. გამონაკლისი მხოლოდ [[იულიუს მაიორიანუსი]] იყო ([[457]]-[[461]]). მან სცადა იმპერიის კონსოლიდაცია და შესთავაზა რამოდენიმე მნიშვნელოვანი რეფორმა, მან მოკლე ხნით მიახერხა გალიაში და ესპანეთში რომის კონტროლის აღდგენა, მაგრამ იმპერიის აღორძინება არც პროვინციალურ არისტოკრატიას, და მითუმეტეს არც ბარბაროს მეფეებს არ სურდათ, ამიტომ მათ მოაკვლევინეს იმპერატორი და იმპერიის აღორძინების უკანასკნელი იმედიც დასამარდა.

[[სურათი:RomulusAugustus.jpg|thumb|left|რომულუს ავგუსტული, რომის უკანასკნელი იმპერატორი]]
ამ დროიდან იმპერიის ტახტი ბარბაროსთა მეფეების ხელში სათამაშოდ იქწცა. [[476]] წელს გვარდიის ხელმძღვანელმა ოდოაკრმა ჩამოაგდო 16 წლის რომის უკანასკნელი იმპერატორი, რომელსაც ბედის ირონიით იგივე სახელი ექვა რაც რომის ლეგენდარულ დამაარსებელს რომულუსს. მან ამით მოსპო იმპერატორის ინსტიტუტი როგორ ეგეთი.

ასე დაასრულა არსებობა მსოფლიოს ერთერთმა უდიდესმა იმპერიამ, რომელიც აერთიანებდა მთელს ხმელთაშუაზღვისპირეთს და დასავლეთ ევროპას. ჩაესვენა ერთერთი უდიდესი ცივილიზაცია და ევროპა გადავარდა ათასწლეულით უკან - ბნელ შუასაუკუნეებში.

==წყაროები==

<center><table border="2" cellpadding="4" cellspacing="0" style="margin: 1em 1em 1em 0; border: 1px #aaa solid; border-collapse: collapse;><tr><td>[[რომის სამეფო]]</td><td>[[რომის რესპუბლიკა]]</td><td>[[რომის იმპერია]]</td></tr></table></center>

[[კატეგორია:ძველი რომი]]
[[კატეგორია:ისტორია]]

[[als:Römisches Reich]]
[[ar:إمبراطورية رومانية]]
[[bn:&#2480;&#2507;&amp;#2478;&#2494;&amp;#2472; &#2488;&#2494;&#2478;&#2509;&#2480;&#2494;&#2460;&#2509;&#2479;]]
[[ca:Imperi romà]]
[[cs:Římská říše]]
[[cy:Yr Ymerodraeth Rufeinig]]
[[da:Romerriget]]
[[de:Römisches Reich]]
[[en:Roman Empire]]
[[el:&#929;&#969;&#956;&#945;&#970;&#954;&#942; &#913;&#965;&#964;&#959;&#954;&#961;&#945;&#964;&#959;&#961;&#943;&#945;]]
[[eo:Romia imperio]]
[[es:Imperio Romano]]
[[fi:Rooman valtakunta]]
[[fr:Empire romain]]
[[fy:Romeinen]]
[[he:&#1492;&#1488;&#1497;&#1502;&#1508;&#1512;&#1497;&#1492; &#1492;&#1512;&#1493;&#1502;&#1497;&#1514;]]
[[hr:Rimsko Carstvo]]
[[hu:Római Birodalom]]
[[id:Kekaisaran Romawi]]
[[it:Impero romano]]
[[ja:&#12525;&#12540;&#12510;&#24093;&#22269;]]
[[jv:Kakaisaran Romawi]]
[[ko:&#47196;&#47560; &#51228;&#44397;]]
[[kw:Emperoureth Romanek]]
[[la:Imperium Romanum]]
[[lb:Réimescht Räich]]
[[lt:Romos imperija]]
[[lv:Romas imp&#275;rija]]
[[nds:Römsche Riek]]
[[nl:Romeinse Rijk]]
[[no:Romerriket]]
[[pl:Cesarstwo rzymskie]]
[[pt:Império Romano]]
[[ro:Imperiul Roman]]
[[ru:Римская Империя]]
[[simple:Roman Empire]]
[[sk:Staroveký Rím]]
[[sl:Rimski imperij]]
[[sq:Perandoria Romake]]
[[sv:Romerska riket]]
[[zh:羅馬帝國]]
[[zh-min-nan:Roma Tè-kok]]
