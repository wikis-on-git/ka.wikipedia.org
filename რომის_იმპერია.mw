[[სურათი:RomanEmpire.png|thumb|200px|რომის იმპერია. წითელი - ძვ. წ II საუკუნე. სტაფილოსფერი - კეისარის და პომპეუსის დაბყრობების შემდეგ. ყვითელი - ოქტავიანის დაბყრობების შემდეგ. მწვანე - ჩვ.წ. II საუკუნე.]]
'''რომის იმპერია''' ანტიკურ ეპოქაში ერთერთი უძლიერესი იმპერია.

==მდებარეობა==

ქალაქი რომი მდებარეობს [[აპენინი|აპენინის ნახევარკუნძულზე]], მდინარე [[ტიბრი|ტიბრის]] ნაპირებზე. იგი აშენებულია 7 გორაზე. რომის იმპერია ჩვენ წელთაღრიცხვამდე II საუკუნეში უკვე მთლიანად იკავებდა აპენინის ნახევარკუნძულს, გადაშლილი იყო [[ბალკანეთი|ბალკანეთის]] და [[პირენეი|პირენეის]] და ნახევარ კუნძულებზე, იკავებდა [[მცირე აზია|მცირე აზიის]] დასავლეთს, [[სიცილია|სიცილიას]], [[სარდინია|სარდინიას]], [[კორსიკა|კორსიკას]] და [[პუნიკური ომები|პუნიკური ომების]] შედეგად დაბყრობილ [[აფრიკა|აფრიკის]] ნაწილს.

[[პომპეუსი|პომპეუსის]] და [[იულიუს კეისარი|კეისარის]] ლაშქრობების შემდეგ იმპერიას დაემატა [[გალია]], ჩრდილოეთ [[აფრიკა]], [[მცირე აზია|მცირე აზიის]] ჩრდილო და სამხრეთი სანაპიროები, [[სირია]] და [[პალესტინა]].

[[ოქტავიან ავგუსტი|ოქტავიან ავგუსტმა]] შემოიერთა [[ბალკანეთი|ბალკანეთის]] ნახევარკუნძულის ჩრდილო ტერიტორიები, ჩრდილოეთ [[ესპანეთი]], [[მცირე აზია|მცირე აზიის]] ცენტრალური უბანი და [[ეგვიპტე]]. ამის შემდეგ შემოერთებულ იქნა დასავლეთ [[აფრიკა]], სამხრეთ [[ინგლისი]], [[ახლო აღმოსავლეთი]] და ჩრდილოეთ [[არაბეთი]].

ამგვარად რომის იმპერია აერთიანებდა ათობით ერს [[ხმელთაშუა ზღვა|ხმელთაშუა ზღვის]] სანაპიროებზე და [[ევროპა|ევროპაში]].

[[სურათი:Mgeli.JPG|thumb|250px|ლეგენდის მიხედვით ტყუპები რომული და რემი მგელმა გამოკვება თავისი რძით]]

==რომის დაარსება==

ქალაქ რომის დაარსების ზუსტ ისტორიულ წყაროებს ჩვენამდე არ მოუღწევია.
ლეგენდის მიხედვით რომი '''ტროადან''' გამოქცეულმა ხალხმა დაარსა. 
კიდევ ერთი ლეგენდის მიხედვით რომის აშენება ღმერთი '''მარსის''' შვილებმა, ტყუპებდა '''რომულუსმა''' და '''რემმა''' დაიწყეს. ქალაქის აშენების დროს რემმა რომულუსი გააბრაზა, და ამ უკანასკნელმა მოკლა იგი და მარტო დაასრულა ქალაქის მშენებლობა. დამკვიდრებული ტრადიციის მიხედვით ეს [[ძვ. წ 753]] წელს მოხდა.

ახალ ქალაქში რომულთან ყოველგვარი მაწანწალები შეიკრიბნენ, ვისაც შეეძლო საკუთარი მამის დასახელება ისინი პატრიციუსები გახდნენ, ხოლო ვინც არ იცოდა თავისი წარმომავლობა, ისინი პლებეები. 

რომულმა არაერთი ეტრუსკული ქალაქი დაანგრია და მოსახლეობა რომში გამორეკა. ლეგენდის მიხედვით, რომულის გარდაცვალებისთვის, რომი ძლიერი და მდიდარი ქალაქი იყო. რომის მონარქიის პერიოდის შესახებ როგორც ავღნიშნეთ ზუსტი ისტორიული ცნობები ძალიან მწირია, ამიტომ გვიწევს ლეგენდების მოშველიება.

უძველესი რომის მოსახლეობა იყოფებოდა 300 გვარად, ყოველი 10 გვარი გაერთიანებული იყო კურიად, ხოლო 10 კურია - ტრიბად. ამგვარად სულ 3 ტრიბი იყო.


===რომის მეფეები===
<small>''იხ:'' [[რომის მეფეების სია]]</small>

ლეგენდის მიხედვით, რომულის სიკვდილის შემდეგ, რომაელებმა მეორე მეფედ [[ნუმა პომპილიუსი]] აირჩიეს. გამეფებამდე იგი, ცოლის გარდაცვალების შემდეგ განმარტოვებით ცხოვრობდა ტყეში, იგი მაღალი ზნეობრივი პრინციპების მქონე ბრძენი ადამიანი იყო, ამიტომაც რომაელებმა აირჩიეს იგი. როდესაც რომაელი ელჩები მივიდნენ ნუმასთან და ტახტი შესთავაზეს, მან ჯერ უარი განაცხადა და ბოლოს ხანგძლივი ყოყმანის შემდეგ დათანხმდა. იგი ყველანაერად ცდილობდა რომაელების ომის ჟინი მიემართა მშვიდობიანი საქმიანობისკენ და გამოსდიოდა კიდევაც. მისი მეფობის დროს არცერთი ომი და აჯანყება არ ყოფილა. მან იცოცხლა 80 წელი და რომაელებმა იგი უდიდესი პატივით დაკრძალეს.

ნუმა პომპილიუსის შემდეგ მეფედ ახალგაზრდა [[ტულუს ჰოსტილიუსი]] აირჩიეს. მან რომულის დამპყრობლური პოლიტიკა განაგრძო და არაერთო ქალაქი დაიბყრო და მათი მოსახლეობა რომში გადმოასახლა. ლეგენდის მიხედვით მან 32 წელი იმეფა და მოკვდა იმიტომ რომ იუპიტერისადმი მიძღვნილი რიტუალები არასწორად შეასრულა, ღმერთი განრისხდა და მეხი დასცხო მას.

ამ ტრაგიკული შემთხვევუის შემდეგ ლეგენდა გვაუწყებს მეოთხეე მეფის შესახებ - რომაელებმა ნუმა პომპილიუსის შვილიშვილი [[ანკუს მარციუსი]] აირჩიეს. იგი ღრმად მორწმუნე იყო და კარგი მეომარი. მან დაიბყრო ლათინები, მისი მეფობის დროს რომის სახელმწიფო ზღვამდე გაიზარდა და ახალმა მეფემ საპორტო ქალაქი ოსტია ააშენა. მან ასევე ააშენა ტიბრზე პირველი ხიდი და ციხე. ანკ მარციუსმა 24 წელი იმეფა ბრძულად.

===ტარკვინიუსების დინასტია===

[[ანკუს მარციუსი]]ს მეფობის ბოლოს რომში გადმოსახლდა მდიდარი ეტრუსკი [[ლუციუს ტარკვინიუს პრისკუსი]]. იგი მალე გახდა პოპულარული და მალე მოიპოვა გავლენა. ასე რომ მეფის სიკვდილის შემდეგ იგი რომაელებმა აირჩიეს მეფედ. ტარკვინიუსმა საბინების მიწები შემოიერთა, ააშენა რომში დიდი ცირკი. მან დიდხანსდ და ბრძნულად იმეფა, მაგრამ ანკუს მარციუსის შვილები თვლიდნენ, რომ ტარკვინიუსმა მათ ტახტი წაართვა და მიუგზავნეს მკვლელები.

შემდეგი მეფე [[სერვიუს ტულიუსი]] ტარკვინიუსის სახლში იყო გაზრდილი და მისი ქალიშვილი ჰყავდა ცოლად. ტარკვინიუსის მკვლელობის შემდეგ, მისმა ცოლმა სიძის გასამეფებლად ყველაფერი იღონა. მან გააძლიერა და გაამყარა რომის სახელმწიფო. მან რომის საზოგადოებრივი წყობა შეცვალა ქონებრივი ცენზის მიხედვით. მან მშვიდობა დაამყარა ლაციუმში, ყველა მაცხოვრებელ ერს ააშენებინა რომში ქალღმერთ დიანას ტაძარი და ამით რომი ლაცინიუმის მთავარ ქალაქად აქცია. ტარკვინიუსის ვაჟი [[ლუციუს ტარკვინიუს სუპერბუსი]] ვერ შეეგუა სერვიუსის მეფობას და თავის ძმისცოლთან (სერვიუს ტულისის შვილთან) ერთად მოაწყო აჯანყება, სერვიუს ტულიუსს კი მკვლელები მიუგზავნეს.

სერვიუს ტულისის ვერაგი მკვლელობის შემდეგ გამეფდა [[ლუციუს ტარკვინიუს სუპერბუსი]]. იგი დესპოტური და უსამართლო მმართველი იყო, სენატის და ხალხის აზრს სრულიად არ ითვალისწინებდა. იგი არ იყო ცუდი მხედარმთავარი, მაგრამ მისი სამხედრო გეგმებიც ისეთივე ვერაგული იყო როგორც მისი ხასიათი. ქალაქ გაბიასთან ომში მან საკუთარი შვილი, '''სექსტ ტარკვინიუსი''', გაგზავნა მტრის ბანაკში, ვითომ და ახალგაზრდა სექსტი მამას გაექცა. გაბიელებმა დაიჯერეს ეს ამბავი და კარგად მიიღეს სექსტი. მან ინტრიგებით მოახერხა ყველაზე პატივსაცემი მოქალაქეების განდევნა, რის შემდეგაც, რომაელებმა ქალაქი ადვილად დაიკავეს. 

ერთ დღეს ლუციუსის სასახლეში შემოცოცდა გველი, ამ ნიშნის განსამარტად მან გაგზავნა დელფის ორაკულთან თავისი შვილები და ძმისშვილი '''ლუციუს იუნიუსი''', რომესაც '''"ბრუტუსს"''' (სულელს) უწოდებდნენ. ორაკულმა მათ უწინასწარმეტყველა, რომ რომში უზენაეს ძალაუფლებას ის მიიღებს, ვინც პირველი აკოცებს დედას. ტარკვინიუსებმა ეს პირდაპირი მნიშვნელობით გაიგეს, ხოლო ბრუტუსი მიხვდა რომ დედაში მიწა იგულისხმებოდა და აკოცა მიწას.

სექსტ ტარკვინიუსის უზნეობა იქამდე მივიდა, რომ მან გააუპატიურა ერთერთი მხედართმთავრის ცოლი, პატივცემული და მაღალგვაროვანი ქალი. ცოლმა ეს ამბავი უამბო თავის მეუღლეს ბრუტუსის თანდასწრებით და თავი მოიკლა. ამ ამბავმა რომაელი ხალხი აღაშფოთა და მათ აჯანყება მოაწყეს, რომელსაც სათავეში ბრუტუსი ჩაუდგა. ამის შემდეგ ტარკვინიუსი იძულებული გახდა ერუტრიაში გაქცეულიყო.

ასე დაემხო რომში მეფეების მართველობა. ამის შემდეგ დიდი ხანი რომაელი ხალხისთვის მეფის მმართველობაზე საძულველი და დამამცირებელი ალბათ არაფერი არ იყო.

[[სურათი:Toga.png|thumb|250px|რომაელი მოქალაქის ტანსაცმელი - ტოგა. არამოქალაქეს ტოგის ტარების უფლება არ ჰქონდა]]

==რომის რესპუბლიკა, იტალიის დაბყრობა==

ამ პერიოდისთვის ხმელთაშუა ზღვის რეგიონში ლიდერობდნენ ბერძნული ქალაქ სახელმწიფოები და [[კართაგენი]]. მათ შორის განუწყვეტლივ ომები მომდინარეობდა. [[ჩვ. წ. არ-მდე III საუკუნე|ჩვ. წ. არ-მდე III საუკუნეში]] საერთაშორისო ასპარეზზე გამოვიდა გაძლიერებული რომის რესპუბლიკა. იტალიაში არსებული ბერძნული ქალაქები ხანგძლივი ომების შედეგად ძალიან დასუსტდნენ. ამ დროისთვის დამოუკიდებლობა მხოლოდ იტალიის დასავლეთ სანაპიროზე მდებარე ქალაქემბა, ელიუსმა და რეგიუსმა შეინარჩუნეს. [[სიცილია|სიცილიაზე]] ყველაზე ძლიერი ქალაქი იყო სირაკუზი, რომელსაც მთელი კუნძული ემორჩილებოდა, მაგრამ კართაგენთან ხანგძლივი ომების შედეგად ისიც ძალიან დასუსტდა.

რომაელებმა აპენინების ნახევარკუნძულის ცენტრალური ნაწილის დაბყრობის შემდეგ, გაილაშქრეს იტალისს ბერძნულ ქალაქებზე. ჩვ. წ. აღ-მე 280 წელს ბერძნულმა ქალაქმა ფურიუსმა რომაელებს დახმარება სთხოვეს. რომიდან დიდძალი ლაშქარი გაეშურა დასახმარებლად, თავდამსხმელები უკუაქციეს, და რომაელებმა ქალაქში გარნიზონი დატოვეს. ტარენტას (სხვა ბერძნული ქალაქი) მოსახელეობა ამით უკმაყოფილო დარჩა, მათ გაილაშქრეს ფურიუსზე და გააგდეს იქედან რომაელები, ამან რომსა და ტარენტას შორის ომი გამოიწვია.

პირველ შეტაკებაში რომაელებმა გაიმარჯვეს. ტარენტელებმა [[ეპირი|ეპირის]] მეფეს [[პირუს|პირუსს]], თავისი ეპოქის ერთერთ უდიდეს მხედართმთავარს, მიმართეს დახმარებისთვის. ჩვ. წ. აღ-მე 280 წლის გაზაფხულს პირუსმა იტალიაში გადმოსხა არმია, რომელშიც 20 საბრძოლო სპილოც იყო. პირუსის და რომაელების პირველი ბრძოლა ქალაქ ჰერაკლიათან მოხდა. რომაელები ამ ბრძოლაში სასტიკად დამარცხდნენ და მთელი სამხრეთ იტალია, [[ნეაპოლი|ნეაპოლის]] და კაპუას გარდა დაკარგეს.

შემდეგ წელს პირუსმა ისევ დაამარცხა რომაელები, მაგრამ იმხელა დანაკარგი ჰქონდა, რომ როდესაც მას ამის შესახებ შეატყობინეს, პირუსმა თქვა "კიდევ ერთი ასეთი გამარჯვება და ეპირში მარტო მომიწევს დაბრუნება!". ამის შემდეგ პირუსის მდგომარეობა იტალიაში ძალიან გართულდა, მას აღარ ჰქონდა იტალიაში ომის გაგრძელების საშუალება, თან ბერძნული ქალაქები მისით უკმაყოფილებას გამოთქვავდნენ. ამ მიზეზებიდან გამომდინარე პირუსმა დაიწყო რომთან სამშვიდობო მოლაპარაკებები, მაგრამ რომაელები შეეკვრნენ კართაგენს სირაკუზების წინააღმდეგ და განაგრძეს პირუსთან ომი.

ჩვ. წ. აღ-მე 278 წელს პირუსი გაემგზავრა სიცილიაში, ბერძნული პოლისების კართაგენელებისგან დასახსნელად. თავიდან მან რამდენიმეჯერ დაამარცხა კარტაგენელები და თითქმის განდევნა სიცილიიდან, მაგრამ იგი უხეშად ერეოდა ბერძნული დემოკრატიული პოლისების შიდა ცხოვრებაში, როთაც ბერძნების უკმაყოფილება გამოიწვია. ზოგიერთი ქალაქი საერთოდ კართაგენელების მხარეს გადავიდა. კართაგენელებმა ამით ისარგებლეს და ჯარი გადმოსვეს სიცილიაზე. პირუსმა ყველაფერი დაკარგა, სირაკუზების გარდა. ამ დროს იტალიაში რომაელებმა განაახლეს ბერძნული ქალაქების დაბყრობა, რომლებიც წინააღმდეგობას ვეღარ უწევდნენ რომს. პირუსმა დატოვა სიცილია და იტალიისკენ გაემგზავრა, მაგრამ გზად კართაგენის ფლოტი დაესხა თავს და ნახევარზე მეტი ფლოტი ჩაძირა.

ჩვ. წ. აღ-მე 275 წელს ქალაქ ბენევეტასთან მოხდა რომაელებსა და პირუსს შორის გადამწყვეტი ბრძოლა, სადაც პირუსი სასტიკად დამარცხდა და მოუწია იტალიიდან გაქცევა. ამ გამარჯვებამ დააგვილა დანარჩენი იტალიის დაბყრობა. ჩვ. წ. აღ-მე 267 წელს რომაელებმა დაასრულეს იტალიის დაბყრობა.

[[სურათი:SPQR.jpg|thumb|200px|Senatus Popolus Que Romanus]]
===რესპუბლიკის სახელმწიფო წყობა===

ჩვ. წ. არ-მდე III საუკუნის ბოლოს რომის რესპუბლიკის სახე ჩამოყალიბდა. რომში უმაღლესი მმართველობა რომაელ ხალხს ეკუთვნოდა. რომაელ ხალხში იგულისხმებოდნენ რომის მოქალაქეები. ხალხი თავის ნებას სახალხო შეკრებაზე - '''კომიციაში''' გამოხატავდა. კომიციების შეკრების უფლება '''მაგისტრებს''' ჰქონდათ. უზენაესი სახელმწიფო ორგანო იყო [[სენატი]], სენატორებს '''ცენზორები''' ირჩევდნენ. სენატში წყდებოდა როგორც საშინაო საქმეები, ასევე საგარეო პოლიტიკის მიმართულება, ომის და მშვიდობის საკითხები. '''მაგისტრები''' წარმოადგენდნენ აღმასრულებელ ხელისუფლებას. მაგისტრის წოდება ძალიან საპატიოდ ითვლებოდა, მათ უანგაროთ უნდა შეესრულებინათ დაკისრებული საქმე და ხშირად ამისთვის პირადი სახსრების გამოყენება სჭირდებოდათ, მაგისტრები ხელშეუხლებელნი იყვნენ. მაგისტრებიდან ხდებოდა '''კონსულების''', '''დიქტატორების''' და '''ტრიბუნების''' არჩევა.

==პუნიკური ომები==

ჩვ. წ. არ-მდე III საუკუნის შუა წლებისთვის დასავლეთ [[ხმელთაშუა ზღვა|ხმელთაშუა ზღვისპირეთზე]] ბატონობდა [[კართაგენი]]. დასუსტებული ბერძნული პოლისები მას წინააღმდეგოლას ვეღარ უწევდნენ. ამ დროისთვის კართაგენი იკავებდა ჩრდილოეთ [[აფრიკა|აფრიკას]], სამხრეთ [[ესპანეთი|ესპანეთს]], [[სიცილია|სიცილიის]] დასავლეთ ნაწილს, [[კორსიკა|კორსიკას]] და [[სარდინია|სარდინიას]]. კართაგენს ჰყავდა ძლიერი არმია და იმ დროისთვის საუკეთესო ფლოტი.

===პირველი პუნიკური ომი===

ყოფილ მოკავშირეებს შორის პირველი ომის დაწყების მიზეზი სიცილია გახდა. რომმა იტალიის დაბყრობის შემდეგ სიცილიის დაკავებაც განიძრახა. ძვ. წ 264 წელს რომაელებმა და კართაგენელებმა გადმოსხეს ჯარები სიცილიაზე. [[ჩვ. წ.აღ-მდე 262]] წელს რომაელებმა სიცილიაზე კართაგენელების უმნიშვნელოვანესი ქალაქი აგათოკლი დაიკავეს, მაგრამ მიხვდნენ რომ მეტ წარმატებებს ვეღარ მიაღწევენ, რადგან კართაგენის ფლოტი უფრო ძლიერი იყო. რომაელებმა მოკლე დროში მოახერხეს 120 საბრძოლო გემის აშენება. რომაელებმი ჯერ ცუდად ფლობდნენ საზღვაო ბრძოლის მეთოდებს, ამიტომაც მოიგონეს [[აბორდაჟი|აბორდაჟის]] ხიდები, რომლებსაც გადაისროდნენ მტრის გემზე და [[ლეგიონი|ლეგიონერები]] ახერხებდნენ მტერთან ხელჩართულ ბრძოლას.

ახალმა ფლოტმა პირველი გამარჯვება ძვ. წ 260 წელს მოიპოვა ლიპარიის კუნძულებთან. [[ძვ. წ 256]] წელს რომაელები აფრიკაში გადავიდნენ, მაგრამ კართაგენის დაბყრობა ვერ მოახერხეს. ხოლო [[ძვ. წ 251]] წელს რომაელებმა მოახერხეს სიცილიის თითქმის მთლიანად დაკავება. გადამწყვეტმა ბრძოლებმა ისევ ზღვაზე გადაინაცვლა, სადაც რომაელებმა [[ძვ. წ 241 წელს]] მოიპოვეს საბოლოო გამარჯვება სიცილიის დასავლეთ ნაპირებთან ეგატის კუნძულებთან. ამ ომის შედეგად კართაგენმა რომს დაუთმო სიცილია და გადაუხადა დიდძალი [[კონტრიბუცია]].

[[სურათი:Hannibal.jpg|thumb|ჰანიბალი]]
===მეორე პუნიკური ომი===

[[ძვ. წ 218]] წელს მთელი სამხრეთ [[ესპანეთი]] ქალაქ სარგუნტუმის გარდა კართაგენს ემორჩილებოდა. იმ დროს ესპანეთის მმართველი [[ჰანიბალი]] იყო. ჰანიბალმა კარგად იცოდა რომ სარგუნტუმის დაკავების მცდელობა რომთან ომს გამოიწვევდა, მაგრამ მიუხედავად ამისა, მან [[ძვ. წ 218]] წელს გაილაშქრა ამ ქალაქზე. ამან მეორე პუნიკური ომის დაწყება გამოიწვია. რომაული ჯარი ორად უნდა გაყოფილიყო, ერთი ნაწილი ერთ კონსულს აფრიკისკენ უნდა წაეყვანა, ხოლო მეორე ნაწილი კი ზღვით ესპანეთში უნდა წასულიყო, მაგრამ ჰანიბალის მოქმედებებმა ეს გეგმა ჩაშალა.

[[ძვ. წ 218]] წლის გაზაფხულს ჰანიბალი იტალიისკენ დაიძრა არმიით, რომელშიც 80 ათასი ფეხოსანი, 12 ათასი ცხენოსანი და 37 საბრძოლო სპილო იყო. ალპებზე გადასვლას ჰანიბალის არმია 33 დღე მოუნდა, თან დანაკარგებიც უდიდესი იყო, ჰანიბალს მხოლოდ 20 ათასი ფეხოსანი, 6 ათასი ცხენოსანი და ორიოდე სპილო დასჩა. 

რომაულ ჯართან პირველი ორი ბრძოლა ჰანიბალმა მოიგო და მომდევნო წლის გაზაფხულზე გაილაშქრა ეტრურიისკენ. ფლამინიუსი თავისი ჯარით დაედევნა ჰანიბალს, ამ უკანასკმელმა კი რომაელები შეიტყუა ვიწყო ველზე ტრაზიმენის ტბასა და ბორცვებს შორის, სადაც სასტიკად დაამარცხა რომაელები. როდესაც რომში ამის შესახებ შეიტყვეს, ქალაქში პანიკა დაიწყო, მაგრამ ჰანიბალმა არ სცადა რომის დაბყრობა, რადგან ხანგძლივი გარსშემორყმა დამატებითი რესურსების გარეშე სარისკო იყო. იგი გაემართა სამხრეთით და ცდილობდა იტალიკების რომაელების წინააღმდეგ განწყობას და მათ გამოყენებას. 

რომის ჯარს სათავეში დიქტატორი [[კვინტუს ფაბიუს მაქსიმუსი]] ჩაუდგა. იგი ჰანიბალის ჯარს ფეხდაფეხ მისდევდა, ანადგურებდა სურსათის საწყობებს, თავს ესხმოდა მცირე რაზმებს, მაგრამ გადამწყვეტი ბრძოლისგან თავს იკავებდა. მიუხედავად ამ ტაქტიკის წარმატებულობისა, კვინტუს ფაბიუს მაქსიმუსს დიქტატორობის ვადა არ გაუგრძელეს. 216 წელს არჩეულ იყვნენ ახალი კონსულები, რომლებიც ერს ომის მოკლე ვადაში დასრულებას დაპირდნენ. იმავე წლის ივლისში [[კანებთან]] მოხდა გადამწყვეტი ბრძოლა, სადაც ჰანიბალმა ისევ გაიმარჯვა. 

ამ ბრძლის შემდეგ ჰანიბალის მხარეს გადავიდა სამხრეთ იტალიის მნიშვნელობანი ნაწილი, სიცილიაში სირაკუზები, მაკედონიელებმა კი შესთავაზეს სამხედრო დახმარება. მიუხედავად ამისა, ეს აღმოჩნდა ჰანიბალის უკანასკნელი დიდი წარმატება, კართაგენის მთავრობამ არ დაუჭირა მას მხარი და არ მიაწოდა დამატებითი რეზერვები, რომაელებმა კი კვინტუს ფაბიუს მაქსიმუსის სტრატეგიით განაგრძეს ომი, რამაც უკვე 213 წლისთვის საშუალება მისცა მათ საბრძოლო მოქმედებები იტალიის ტერიტორიის გარეთ გადაეტანათ. ამ წელს მათ გასახეს ჯარები სიცილიაში, ხოლო 211 წელს სირაკუზები ისევ დანებდა რომს.

ესპანეთში გაგზავნეს ახალგაზრდა მხედართმთავარი [[პუბლუის კორნელიუს სციპიონი]], რომელსაც მოგვიანებით აფრიკელი შეარქვეს.
[[სურათი:Scipion.jpg|thumb|სციპიონ აფრიკელი]]
ძვ. წ 209 წელს მან დაიკავა ახალი კართაგენი (ესპანეთში). 

იტალიაშიც რომაელები უფრო აქტიურ მოქმედებებზე გადავიდნენ, მათ დაიბრუნეს ჰანიბალის მხარეს გადასული ქალაქების უმეტესობა. ჰანიბალის მდგომარეობა მას შემდეგ კიდევ უფრო გაუარესდა, როდესაც მისი ძმის ჯარები, რომლებიც ალპებით გადმოვიდა იტალიში ჰანიბალის დასახმარებლად, რომაელებმა სასტიკად დაამარცხეს.

ძვ. წ 205 წელს სციპიონი დაბრუნდა ესპანეთიდან და დაიწყო გეგმის ახალი ეტაპის - აფრიკაში გადასვლის განხორციელება. კართაგენის მმართველებმა დახმარება ჰანიბალს სთხოვეს, რომელიც მიუხედავად იმისა რომ 15 წლის მანძილზე არცერთი ბრძოლა არ წაუგია, იძულებული გახდა აღიარებინა იტალიის ლაშქრობის სრული კრახი.

ძვ. წ 202 წლის გაზაფხილზე ზამასთან ბრძოლაში ჰანიბალი ცხოვრებაში პირველად და უკანასკნელად დამარცხდა. მომდევნო წელს ხელი მოაწერეს სამშვილობო ხელშეკრულებას, რომელიც კართაგენისთვის ძალიან დამამცირებელი იყო.

მეორე პუნიკური ომის შედეგად კართაგენმა დაკარგა ესპანეთი და ყველა ზღვისგაღმა ტერიტორია, ეკრძალებოდა რომის ნებართვის გარეშე ომების წარმოება და ჩამოერთვა მთელი ფლოტი და საბრძოლო სპილოები. რომი კი ამ ომის შედეგად ხმეთაშუა ზღვის ერთადერთი ჰეგემონი გახდა.



[[სურათი:Asia minor roman power.jpg|thumb|მცირე აზიაში რომის გავლენის ზრდა]]

==საბერძნეთის და ბალკანეთის ნახევარ კუნძულის დაბყრობა==

მეორე პუნიკური ომის დროს [[მაკედონია|მაკედონიის]] მეფემ [[ფილიპე V]]-მ და ჰანიბალმა ურთიერთდახმარების ხელშეკრულება დადეს, მაგრამ მაშინ მაკედონიას არ შეეძლო საბრძლო მოქმედებებშიაქტიური მონაწილეობის მიღება, რადგან არ ჰყავდათ საკმარისად ძლიერი ფლოტი. იმ დროინდელ [[საბერძნეთი|საბერძნეთში]] ძალიან არასტაბილური სიტუაცია იყო. რომი თავდაპირველად არ ერეოდა საბერძნეთის საქმეებში, ხოლო სირაკუზების დაკავების შემდეგ დაიწყო აღმოსავლეთით უფრო აქტიური პოლიტიკის გატარება. ნაწილი ქალაქების მიემხრო რომაელებს, ნაწილი კი მაკედონიას. რომმა თავისი ექსპანსია საბერძნეთში ბერძნული თავისუფლებების დაცვის ეგიდით დაიწყო.

204 წელს მაკედონელებმა და რომაელებმა ზავს მოაწერეს ხელი, რომლის შემდეგ ფილიფეს დროებით მოუწია საბერძნეთის მიმართულებით აგრესიის შეზღუდვა რომელიც მან [[ეგეოსის ზღვა|ეგეოსის ზღვის]] კუნძულებისკენ მიმართა. პუნიკური ომის დამთავრების შემდეგ რომს განძრახული ჰქონდა სუსტი საბერძნეთის დამორჩილება, მაგრამ ეს მაკედონიის დამარცხების გარეშე შეუძლებელი იყო, ამიტომ რომის სენატმა დაიწყო მაკედონიასთან ომისთვის აქტიური მზადება.

ომის დაწყების ფორმალური მიზეზი გახდა [[ეგვიპტე|ეგვიპტის]], [[პერგამი|პერგამის]] და [[როდოსი|როდოსის]] მიმართვა რომთან დახმარებისთვის. ძვ. წ. აღ. 200 წლის ბოლოს რომაელებმა გადმოსხეს ჯარი [[ილირია|ილირიაში]]. ორი წლის მანძილზე ომში უპირატესობას ვერც ერთი მხარე ვერ ფლობდა, მაგრამ 197 წელს რომაელებმა სასტიკად დაამარცხეს მაკედონიელები კინოსკეთალთან ბრძოლისას. ამის შემდეგ ხელი მოაწერეს სამშვიდობო ხელშეკრულებას, რომლის მიხედვითაც მაკედონიელებს უნდა დაეთმოთ დაბყრობილი ტერიტორიები ეგეოსის ზღვაში და საბერძნეთში, ასევე ჩაებარებინათ ფლოტი, გადაეხადათ კონტრიბუცია და ფილიპეს  უმცროსი ვაჟი მძევლად უნდა წასულიყო რომში.

ფორმალურად ბერძნული პოლისები დამოუკიდებლები დარჩნენ, მაგრამ რომაული გარნიზონები დარჩნენ ციხესიმაგრეებში და რომის სენატი წყვეტდა პოლისების ბედს. რომაელებმა პრაქტიკულად გაქურდეს ბერძნული ქალაქები "მადლობის ნიშნათ" გამოარჩვეს ძვირდასი საჩუქრები. ამით ბევრი პოლისი ძალიან უკმაყოფილო დარჩა.

ელადაში ჯარები გადმოსხა [[ანტიოქე III]]-მ [[სელევკიდები|სელევკიდების]] მეფემ. იგი ეფესში გამაგრდა და დაიწყო რომაელებისთვის ახალდაბყრობილი ქალაქების წართმევა. მას მხარს ჰანიბალიც უჭერდა, რომელიც სირიაში გაიქცა და ანტიოქეს სამხედრო მრჩევლის ფუნქციებს ასრულებდა. რომაელებსა და ანტიოქეს შორის ნამდვილი დიპლომატიური ომი დაიწყო, რის შედეგადაც საბერძნეთი ორ მტრულ ბანაკად გაიყო. პირველ ბრძოლაში რომაელებმა სასტიკად დაამარცხეს ანტიოქე, რის შემდეგაც ეს უკანასკნელი შეეფარა ეფესს.რომაელებმა ზღვაზეც გაიმარჯვეს და მცირე აზიაში განდევნეს სელევკიდები.

გადამწყვეტი ბრძოლა რომაელებსა და სელევკიდებს შორის მოხდა 190 წელს მაგნესიუმთან, სადაც რომაელებმა გაიმარჯვეს. 188 წელს კი ანტიოქე იძულებული გახდა მოეწერა ზავისთვის ხელი, რომლის მიხედვითაც ანტიოქე უარს ამბობდა დაბყრობილ ტერიტორიებზე, იხდიდა კონტრიბუციას და ჰანიბალი უნდა გაეცა რომისთვის. ჰანიბალმა კი თავი მოიკლა.

ამ მოვლენების შემდეგ რომის გავლენა ელადასი კიდევ უფრო გაიზარდა. მაკედონია კი ახალი ომისთვის ემზადებოდა, რომმა საპასუხოდ ომისთვის დიპლომატიური მზადება დაიწყო, რის გამოც მაკედონიის მესამე ომის დაწყებისთვის 171 წელს, მიუხედავად ძლიერი ანტირომული განწყობებისა, მაკედონიას მაინც მხარი არ დაუჭირეს ბერძნულმა პოლისებმა.

168 წელს რომაელებმა პიდნასთან ბრძოლაში დაამარცხეს მაკედონიის ჯარი, რის შემდეგაც მაკედონიის სახელმწიფომ შეწყვიტა არსებობა.

149-146 წლებში საბერძნეთში და ყოფილი მაკედონიის სახელმწიფოს ტერიტორიაზე მოხდა რამდენიმე აჯანყება რომაელების წინააღმდეგ. ყველა ეს აჯანყება რომაელებმა ჩაახშეს.

ამ ომების პერიოდში რომაელებმა ასევე დაიმორჩილეს როდოსი, პერგამი და დაიწყო რომის ექსპანსია მცირე აზიაში. [[კაპადოკია]] მალევე დაემორჩილა რომს და მიიღო "რომაელი ხალხის მეგობრის და მოკავშირის" სტატუსი. მეორე საუკუნის შუა ხანებში ასევე [[პონტო]]ს მეფესაც მოუწია "რომაელი ხალხის მეგობარი და მოკავშირე" გამხდარიყო. 

===მესამე პუნიკური ომი===

{{ესკიზი}}

==რესპუბლიკის კრიზისი==


===დიქტატირები სულა და მარიუსი===

{{ესკიზი}}

===სპარტაკის აჯანყება===

[[სურათი:Julius_caesar.jpg|thumb|გაიუს იულიუს კეისარი]]
==იულიუს კეისარი==

===პირველი ტრიუმვირატი===

===სამოქალაქო ომი===

===კეისარის მკვლელობა და იმპერიის წარმოქმნა===

==იულიუს კლავდიუსების დინასტია==

===ოქტავიან ავგუსტი===

===ტუბერიუსი===

===კალიგულა===

===კლავდიუსი===

===ნერონი===

{{ესკიზი}}

==ფლავიუსების დინასტია==

===ვესპასიანი და ტიტუსი===

===იუდეის აჯანყება===

===დომიციანი===

{{ესკიზი}}

==ანტონინების და სევერუსების დინასტია==

{{ესკიზი}}

=="ჯარისკაცთა იმპერატორების" ეპოქა==

{{ესკიზი}}

==დომინანტი==

{{ესკიზი}}


==რომის იმპერიის დაღმასვლა, ქრისტიანობა, იმპერიის გაყოფა==

{{ესკიზი}}

==დასავლეთ რომის იმპერიის დასასრული==

{{ესკიზი}}

==რომაული კულტურის და ცხოვრების წესის გავლენა ევროპის შემდგომ განვითარებაზე==

{{ესკიზი}}


[[კატეგორია:ძველი რომი]]
[[კატეგორია:ისტორია]]

[[als:Römisches Reich]]
[[ar:إمبراطورية رومانية]]
[[bn:&#2480;&#2507;&amp;#2478;&#2494;&amp;#2472; &#2488;&#2494;&#2478;&#2509;&#2480;&#2494;&#2460;&#2509;&#2479;]]
[[ca:Imperi romà]]
[[cs:Římská říše]]
[[cy:Yr Ymerodraeth Rufeinig]]
[[da:Romerriget]]
[[de:Römisches Reich]]
[[el:&#929;&#969;&#956;&#945;&#970;&#954;&#942; &#913;&#965;&#964;&#959;&#954;&#961;&#945;&#964;&#959;&#961;&#943;&#945;]]
[[eo:Romia imperio]]
[[es:Imperio Romano]]
[[fi:Rooman valtakunta]]
[[fr:Empire romain]]
[[fy:Romeinen]]
[[he:&#1492;&#1488;&#1497;&#1502;&#1508;&#1512;&#1497;&#1492; &#1492;&#1512;&#1493;&#1502;&#1497;&#1514;]]
[[hr:Rimsko Carstvo]]
[[hu:Római Birodalom]]
[[id:Kekaisaran Romawi]]
[[it:Impero romano]]
[[ja:&#12525;&#12540;&#12510;&#24093;&#22269;]]
[[jv:Kakaisaran Romawi]]
[[ko:&#47196;&#47560; &#51228;&#44397;]]
[[kw:Emperoureth Romanek]]
[[la:Imperium Romanum]]
[[lb:Réimescht Räich]]
[[lt:Romos imperija]]
[[lv:Romas imp&#275;rija]]
[[nds:Römsche Riek]]
[[nl:Romeinse Rijk]]
[[no:Romerriket]]
[[pl:Cesarstwo rzymskie]]
[[pt:Império Romano]]
[[ro:Imperiul Roman]]
[[ru:Римская Империя]]
[[simple:Roman Empire]]
[[sk:Staroveký Rím]]
[[sl:Rimski imperij]]
[[sq:Perandoria Romake]]
[[sv:Romerska riket]]
[[zh:羅馬帝國]]
[[zh-min-nan:Roma Tè-kok]]
