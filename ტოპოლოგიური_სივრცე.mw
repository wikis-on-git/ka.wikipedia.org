მათემატიკაში ტოპოლოგიური სივრცე ეწოდება სიმრავლეს მასზედ მოცემული ტოპოლოგიით. ტოპოლოგიური სივრცე არის მათემატიკის ერთერთი უმნიშვნელოვანესი ცნება და იგი გვხვდება მათემატიკის პრაქტიკულად ყველა ნაწილში.

==მათემატიკური განმარტება==

ტოპოლოგიური სივრცე არის წყვილი (T, O), სადაც T არის სიმრავლე, ხოლო O T სიმრავლის ქვესიმრავლეების სიმრავლე, რომლის ელემენტებს ეწოდება ღია სიმრავლეები და რომელიც აკმაყოფილებს შემდეგ პირობებს:

T და ცარიელი სიმრავლე ღიაა;

ღია სიმრავლეების ნებისმიერი გაერთიანება ღიაა;

ღია სიმრავლეების სასრული თანაკვეთა ღიაა.
 

ესეთ O–ს ეწოდება ტოპოლოგია T სიმრავლეზე.

მაგალითად R ნამდვილ რიცხვთა სიმრავლეზე არსებობს ე.წ. ბუნებრივი ტოპოლოგია, რომელ შემთხვევაშიც R-ის ქვესიმრავლე ღიაა მაშინ და მხოლოდ მაშინ თუ იგი შეიძლება წარმოვადგინოთ როგორც           (a, b) = {c | a < c < b} ტიპის სასრული ღია ინტერვალების გაერთიანება.
