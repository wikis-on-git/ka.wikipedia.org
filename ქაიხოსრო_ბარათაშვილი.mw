'''ქაიხოსრო ბარათაშვილი''', ( †   [[1636]]), [[ქართლის სამეფო|ქართლის სამეფოს]] პოლიტიკური მოღვაწე XVII საუკუნის I ნახევარში.

[[1619]] წლიდან იხსენიება [[ბოქაულთუხუცესი|ბოქაულთუხუცესად]]. [[1625]] ბოლოს მიიღო მეწინავე [[სადროშე|სადროშოს]] (სომხით-საბარათიანოს) სარდლობა და მეკობრისმძებნელის [[სახელო]], [[1626]] ივნისში დაინიშნა თბილისის [[მოურავი|მოურავად]]. [[1626]] შემოდგომაზე [[აბას I|აბას I-მა]] დედოფლის ([[სიმონ II|სიმონ II-ის]] მეუღლის ჯაჰანბანუს) [[სახლთუხუცესი|სახლთუხუცესად]] დანიშნა.  ბარათაშვილი ადრე [[ლუარსაბ II|ლუარსაბ II-ის]] მომხრე იყო, შემდეგ - სიმონ II-ისა. [[1625]] [[სააკაძე, გიორგი|გ. სააკაძეს]] მიემხრო, იმავე წლის ბოლოს ისევ სიმონ II-ის მხარეზე გადავიდა. შემდეგ [[თეიმურაზ I|თეიმურაზ I-ს]] ემსახურებოდა. [[1633]]-იდან [[როსტომი|როსტომ]] მეფეს მიენდო, მაგრამ მალე მის წინააღმდეგ შეთქმულებაში მონაწილეობის გამო შეიპყრეს და სიკვდილით დასაჯეს.


[[კატეგორია:ქართველები]]
[[კატეგორია:ქართველი პოლიტიკური მოღვაწეები]]
[[კატეგორია:გარდაცვლილი 1636]]
