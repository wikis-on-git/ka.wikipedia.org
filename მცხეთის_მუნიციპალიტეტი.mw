'''მცხეთის რაიონი''' - ადმინისტრაციული რაიონი [[მცხეთა-მთიანეთის მხარე|მცხეთა-მთიანეთის მხარეში]]. რაიონის ტერიტორია [[1917]] წლამდე ტფილისის გუბერნიის დუშეთის მაზრაში შედიოდა, 1917-29 წლებში - ტფილისის მაზრაში, 1930-34 წლებში ცალკე რაიონია, 1938 წლამდე თბილისის გარეუბნის რაიონს დაექვემდებარა, შემდეგ კვლავ ცალკე რაიონია. 

==ბუნება==
მდებარეობს მუხრან-საგურამოს ვაკეზე, რელიეფი ძირითადად დაბალმთიანია. აქვეა საგურამოს ნაკრძალი. ტერიტორია - 805 კვ.კმ., მათ შორის სასოფლო-სამეურნეო სავარგულებს უკავია 210 კვ.კმ. რაიონის ტერიტორიაზე მიედინება მდინარეები მტკვარი, [[არაგვი]], [[ქსანი]], [[ნარეკვავი]], [[თეზამი]].

==მოსახლეობა==
მოსახლეობის რიცხოვნობა - 65 ათასი კაცი; სიმჭიდროვე - 90 კაცი კვ.კმ-ზე. რაიონში 71 დასახლებული პუნქტია: 1 ქალაქი, 1 დაბა და 69 სოფელი. დიდი სოფლებია: დიღომი (8,7 ათასი) და მუხრანი (6,2 ათასი).

==მმართველობა==
რაიონის ადგილობრივი თვითმმართველობის უმაღლესი ორგანოა რაიონის საკრებულო, აღმასრულებელი ორგანო - რაიონის გამგეობა. მმართველობის ადმინისტრაციული ერთეულებია:

*''ქალაქის საკრებულო'' - 1: [[მცხეთა]];
*''დაბის საკრებულო'' - 1: ზაჰესი;
*''თემის საკრებულო'' - 14: გალავნის, გლდანის, დიღმის, ლისის, მისაქციელის, მუხრანის, ნიჩბისის, საგურამოს, ქსნის, ქსოვრისის, ცხვარიჭამიის, ძეგვის, წეროვნის, წილკნის.

==ეკონომიკა==
რაიონის ტერიტორიაზე გადის ამიერკავკასიის რკინიგზის ხაზი, საქართველოს სამხედრო გზა და ადგილობრივი მნიშვნელობის გზები. აქ მდებარეობს ამიერკავკასიაში პირველი ჰიდროელექტროსადგური - ზაჰესი, მოქმედებდა მრავალი სხვადასხვა პროფილის საწარმო, რომელთა დიდი ნაწილი გაჩერებულია. სოფლის მეურნეობის ძირითადი დარგებია მებოსტნეობა-მებაღეობა, მევენახეობა, მეხილეობა, მეცხოველეობა, მოჰყავთ მარცვლეული. 

==კულტურა==
რაიონში 49 სახელმწიფო ზოგადსაგანმანათლებლო სკოლაა, 1 საშუალო პროფესიული სასწავლებელი, 41 ბიბლიოთეკა, 1 თეატრი და 4 მუზეუმი: მცხეთის ხელოვნებისა და ისტორიულ-ხუროთმოძღვრული მუზეუმ-ნაკრძალი, ი.ჭავჭავაძის სახლ-მუზეუმი (სოფ. საგურამო), მ.ჭიაურელის სახლ-მუზეუმი (სოფ. დიღომი), ენერგეტიკის განვითარების მემორიალური მუზეუმი (დაბა ზაჰესი).

==ღირშესანიშნაობანი==
მცხეთის რაიონის მთავარი ღირშესანიშნაობანია: ქალაქი-მუზეუმი მცხეთა - სვეტიცხოვლის და სამთავროს კომპლექსები, მცხეთის ჯვარი, ბებრისციხე, არმაზციხე, პომპეუსის ხიდი,  აგრეთვე ზაჰესი, ზედაზნის კომპლექსი, ქსნის ციხე, ნასტაგისის ნამოსახლარი, შიომღვიმის კომპლექსი, ისტორიული სოფლები - დიდგორი, მუხრანი, წილკანი.

{{მცხეთა-მთიანეთი}}
[[კატეგორია:მცხეთა-მთიანეთის მხარე]]
