[[სურათი:IG 301 t(Ikorta-1172-02.jpg|thumb|ტაძრის აღმოსავლეთის ფასადი]]
'''იკორთის ტაძარი''', ძველი ქართული ხუროთმოძღვრების ძეგლი -  აღმართულია [[იკორთა|სოფ. იკორთას]] ([[ცხინვალის რაიონი]]) განაპირას, მთის კალთაზე.   გუმბათოვანი ტაძარი  აგებულია 1172 წელს. გეგმით ოთხკუთხა შენობის გუმბათი საკურთხევლის კუთხეებსა და ორ ბოძს ეყრდნობა. აღმოსავლეთით ნახევარწრიული აფსიდი აქვს. ტაძარი უხვად ნათდება გუმბათის მაღალ ყელში დატანებული 12 სარკმლიდან. კედელ-კამარები     თავიდანვე შელესილი და მოხატული იყო  (ფრანგმენტები შემორჩენილია აფსიდში, ჩრდილოეთ კედელსა და გუმბათზე), სამხრეთ და დასავლეთ შესასვლელებს მიშენებული ჰქონდა კარიბჭეები (დანგრეულია), ახლანდელი სამხრეთ კარიბჭე გვიანდელია.  

ტაძრის ფასადები და გუმბათის ყელი მდიდრულადაა  მოჩუწურთმებული და გამოირჩევა შესრულების მაღალი ოსტატობით. იკორტის ტაძარს განსაკუთრებული ადგილი უჭირავს ქართულ  ხუროთმოძღვრების ისტორიაში. ქრონოლოგიურად და მხატვრულსტილისტიკური თავისებურებებით უაღრესი ნიმუშია XII-XIII საუკუნეების მიჯნაზე შექმნილი ქართლის გუმბათოვანი ტაძრებისა, რომლებშიც საბოლოოდ შემუშავდა ქართული გუმბათოვანი ეკლესიის კანონიკური სახე.

იკორთის ტაძარში არიან დაკრძალული [[კახეთის აჯანყება 1659|კახეთის აჯანყების]] (1659) ხელმძღვანელები:[[ჩოლოყაშვილი,   ბიძინა |ბიძინა ჩოლოყაშვილი]], [[შალვა ქსნის ერისთავი|შალვა]] და [[ელიზბარ ქსნის ერისთავი|ელიზბარ]] ქსნის ერისთავები.



[[კატეგორია:საქართველოს ხუროთმოძღვრების ძეგლები]]
