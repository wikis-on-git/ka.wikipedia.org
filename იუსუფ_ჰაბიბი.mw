'''ჰაბიბ, იუსუფი''' ( * ... [[1916]], [[სამარყანდი]] ―  †  [[4 თებერვალი]]. [[1945]], [[ვარშავა | ვარშავის]] მახლობლად ), [[ტაჯიკები | ტაჯიკი]] პოეტი. [[1940]] სამარყანდში დაამთავრა უზბეკეთის სახელმწიფო უნივერსიტეტის [[ფილოლოგია | ფილოლოგიის]] [[ფაკულტეტი]]. დაიღუპა [[დიდი სამამულო ომი | დიდ სამამულო ომში]]. პირველი ლექსები [[1936]] გამოაქვეყნა. [[1939]] გამოვიდა მისი კრებული "სამშობლოს სიმღერები". ჰაბიბის პოეზიის ენა უბრალო და სახიერია, სიახლე შეიტანა ტაჯიკური ლექსის [[მეტრიკა]]ში. [[1968]], სიკვდილის შემდეგ, მიენიჭა [[ოსტროვსკი, ნიკოლოზ | ნ. ოსტროვსკის]] სახელობის ლიტერატურული კონკურსის ლაურეატობა. წერდა ლიტერატურულ-კრიტიკულ სტატიებსაც. დაჯილდოებულია [[წითელი ვარსკვლავის ორდენი]]თა და მედლებით.
