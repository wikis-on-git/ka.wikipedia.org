'''გრიგოლ სურამელი''', XIII საუკუნის 40-60-იანი წლების მოღვაწე ქართველი დიდგვარიანი ფეოდალი, ქართლის ერისთავ [[სურამელი, სულა|სულა  სურამელის]] ძე. საქართველოს მეფეების: [[რუსუდანი|რუსუდანისა]] და [[დავით VII |დავით VII ულუს]] კარის მოხელე, [[მსახურთუხუცესი]] 40-იანი წლების ბოლოდან, [[ვარამ გაგელი|ვარამ გაგელის]] გარდაცვალების შემდეგ. უმეფობის ხანაში ([[1245]] - [[1247]]) მონღოლებმა სურამელი ერთ-ერთი დუმნის - ქართლის გამგებლად დანიშნეს. ალამუთის წინააღმდეგ ერთ-ერთი ლაშქრობის დროს (მონღოლთა ლაშქრობები [[ასასინები|ასასინების]] წინააღმდეგ) მან, [[ჟამთააღმწერელი |ჟამთააღმწერლის]] ცნობით, გონივრული რჩევით დაღუპვას გადაარჩინა [[ქართველები]]. მონაწილეობდა [[ეგარსლან ბაკურციხელი|ეგარსლან ბაკურციხელის]] მოწინააღმდეგე დიდებულთა შეკრებაში, სადაც გადაწყდა რუმიდან ულე დავითის ჩამოყვანა. სურამელმა, ისევე როგორც დიდებულთა ერთმა ჯგუფმა, მხარი არ დაუჭირა დავით ულუს აჯანყებას მონღოლთა წინააღმდეგ და მონღოლებს ეახლა ეგვიპტეში სალაშქროდ (1260).

გრიგოლის ვაჟი იყო ქართლის ერისთავი, მსახურთუხუცესი [[სურამელი, ბეგა II|ბეგა სურამელი]], ასული - ხათუთა, მეუღლე [[თორელი, კახა|კახა თორელისა]].


[[კატეგორია:ქართველები]]
[[კატეგორია:ქართველი დიდი ფეოდალები]]
