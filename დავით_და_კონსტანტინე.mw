'''დავით და კონსტანტინე''', ძველი ქართული წყაროებით [[არგვეთი|არგვეთის]] (ზემო იმერეთი) მთავრები VIII საუკუნის I ნახევარში, მხეიძეთა ფეოდალური გვარიდან. 


გმირულად იბრძოდნენ საქართველოში შემოჭრილ არაბი სარდლის [[მურვან ყრუ|მურვან ყრუს]] წინააღმდეგ. არგვეთის ბრძოლაში არაბებმა შეიპყრეს ისინი და მოწამებრივი სიკვდილით დასაჯეს. ქართველებმა მათი გვამები დაკრძალეს [[წყალწითელა (მდინარე)|მდინარე წყალწითელას]] ნაპირზე, სადაც ახლა [[მოწამეთა|მოწამეთას]]  მონასტერია. ქართულმა ეკლესიამ დავით და კონსტანტინე წმინდანთა შორის ჩარიცხა ([[დავით და კონსტანტინეს მარტვილობა|"დავით და კონსტანტინეს მარტვილობა"]]).


[[კატეგორია:ქართველები]]
