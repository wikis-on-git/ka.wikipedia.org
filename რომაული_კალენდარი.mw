რომის დაარსებიდან მის დაცემამდე კალენდარული სისტემა რამდენიმეჯერ იქნა შეცვლილი

==უძველესი კალენდარი==

წელიწადი იწყებოდა [[21 მარტი|21 მარტს]], როდესაც დღე და ღამე ტოლია. წელიწადში იყო ათი თვე:

* Martius (31 დღე)
* Aprilis (30 დღე)
* Maius (31 დღე)
* Junius (30 დღე)
* Quintilis (31 დღე)
* Sextilis (30 დღე)
* September (30 დღე)
* October (31 დღე)
* November (30 დღე)
* December (30 დღე)

ამტიგად წელიწადში 304 დღე ივსებოდა, მაგრამ რჩებოდა 61 დღე, რომელიც კალენდარში არ ჯდებოდა. 

==[[ნუმა პომპილიუსი|ნუმა პომპილიუსის]] კალენდრის რეფორმა==

[[მთვარის კალენდარი|მთვარის კალენდრის]] შემოღებას ტრადიციულად ნუმა პომპილიუს მიაწერენ{{სქოლიო|1|ეტრუსკი}}. 30 დღიანი თვეები 29 დღემდე შეიკვეცა და წლის ბოლოს ორი თვე დაემატა: 29 დღიანი Ianuarius ღმერთ [[იანუსი (ღმერთი)|იანუსის]] საპატივცემლოდ და Februarius 28 დღით, რაც განწმენდას ნიშნავს. მიუხედავად ამისა 10 დღე მაინც კალენდარგარეთ დარჩა. ამის ამოსავსებად დამატებით თვეს იყენებდნენ ('''Mensis Intercalaris'''). დამატებითი თვე რამდენიმე წელში ერთხელ ჯდებოდა, და თუ როდის უნდა ყოფილიყო იგი გამოყენებული [[დიდი პონტიფიკუსი]] წყვეტდა. ამ კალენდარული სისტემის პირველად გადახედვა მოხდა [[მეორე პუნიკური ომი|მეორე პუნიკური ომის]] შემდეგ და მეორედ ეს [[იულიუს კეისარი|იულიუს კეისარმა]] გააკეთა, უფრო სწორად რომ ვთქვათ მან შეცვალა მთელი სისტემა და მთვარის კალედრის ნაცვლად მზის კალენდარი შემოიღო, რომელსაც [[იულიანური კალენდარი]] დაერქვა.

==იულიანური კალენდარი==
(იხ. [[იულიანური კალენდარი]])
 
==დღეები==

თვის დღეების აღნიშვნა რომაელებს მთვარის ფაზებთან ჰქონდათ დაკავშირებული.

* კალენდები - თვის პირველი რიცხვი, (Kalendae ან Calendae) თავდაპირველად ეს ახალი მთვარის პირველი დღე იყო, რომლის სესახებაც დიდი პონტიფიკუსი ატყობინებდა ხალხს.
* ნონები - თვის მეხუთე ან მეშვიდე დღე. ნახევარმთვარის პირველი დღე.
* იდები - თვის მეცამეტე ან მეთხუთმეტე დღე. ტრადიციულად ე ახალი მთვარის პირველი დღე იყო.

თვის დანარჩენი დღეები გადაითვლებოდა კალენდებიდან, ნონებიდან ან იდებიდან. "დღით ადრე" ლათინულად არის ante diem შემოკლებილად a.d. ხოლო უშუალოდ წინა დღე pridie. რომაული თარიღები ასე უნდა იქნას წაკითხული:

* Kal. Sept. = სექტემბრის კალენდები (1 სექტემბერი)
* a.d. IV Non. Sept. = სექტემბრის ნონებამდე 4 დღე (2 სექტემბერი)
* a.d. III Non. Sept. = სექტემბრის ნონებამდე 3 დღე (3 სექტემბერი)
* prid. Non. Sept. = სექტემბრის ნონების წინა დღე (4 სექტემბერი)
* Non. Sept. = სექტემბრის ნონები (5 სექტემბერი)
* a.d. VIII Id. Sept. = სექტემბრის იდებამდე 8 დღე (6 სექტემბერი)
* a.d. VII Id. Sept. = სექტემბრის იდებამდე 7 დღე (7 სექტემბერი)
* a.d. VI Id. Sept. = სექტემბრის იდებამდე 6 დღე (8 სექტემბერი)
* a.d. V Id. Sept. = სექტემბრის იდებამდე 5 დღე (9 სექტემბერი)
* a.d. IV Id. Sept. = სექტემბრის იდებამდე 4 დღე (10 სექტემბერი)
* a.d. III Id. Sept. = სექტემბრის იდებამდე 3 დღე (11 სექტემბერი)
* a.d. II Id. Sept. = სექტემბრის იდებამდე 2 დღე (12 სექტემბერი)
* prid. Id. Sept. = სექტემბრის იდებამდე 1 დღე (13 სექტემბერი)
* Id. Sept. = სექტემბრის იდები (14 სექტემბერი)
* a.d. XVII Kal. Oct. = ოქტომბრის კალენდებამდე 7 დღე (15 სექტემბერი) და ა.შ.
* Kal. Oct. = ოქტომბრის კალენდები

გაითვალისწინეთ, მაშინ სექტემბერში 29 დღე იყო.

==კვირის დღეები==

ძველ რომში ეტრუსკული 8 დღიანი კვირა იყო. ყოველ მერვე დღეს ქალაქებში ამართებოდა ბაზრობები, ხოლო თუ "ბაზრის დღე" რაიმე დღესასწაულს ემთხვეოდა, მაშინ პონტიფიკუსს იგი გადაჰქონდა. კვირის დღეები კალენდარში ლათინური ასოებით აღინიშნებოდა A-H.

==წლების ათვლა==

რესპუბლიკის პერიოდში რომაელებს არ ჰქონდათ წლების ათვლის სისტემა. წლებს არქმევდნენ კონსულების სახელებს (იხ. [[რომაელ კონსულთა სია]]). მაგალითად ძვ. წ. 413 წელი იყო ''აულუს მარკუს კორნელიუს კოსუსის და ლუციუს ფურიუს ლ.ფ. მედულინუსის კონსულობის წელი''. ხოლო გვიანდელ რესპუბლიკაში შემოვიდა რომის დაარსებიდან წლების ათვლა. [[მარკუს ტერენციუს ვარონი|ვარონის]] თანახმად ეს [[ძვ. წ. 753]] წელს მოხდა. რომის დაარსებიდან წლების ათვლა აღინიშნება როგორც ''ab urbe condita'' შემოკლებულად (a.u.c.).

==შენიშვნები==

{{სქოლიო2|ეტრუსკი}} - არსებობს ვარაუდი რომ 12 თვიანი კალენდარი რომაელებმა ეტრუსკებისგან გადაიღეს

[[კატეგორია:ძველი რომი]]
[[კატეგორია:კალენდარი]]

[[da:Romersk kalender]]
[[de:Kalender (Römisches Reich)]]
[[en:Roman calendar]]
[[es:Calendario romano]]
[[fi:Roomalainen kalenteri]]
[[fr:Calendrier romain]]
[[he:לוח השנה הרומי]]
[[hr:Rimski kalendar]]
[[io:Romana kalendario]]
[[it:Calendario romano]]
[[ja:ローマ暦]]
[[la:Calendarium Romanum]]
[[lt:Romėnų kalendorius]]
[[nl:Romeinse kalender]]
[[no:Romersk kalender]]
[[pl:Kalendarz rzymski]]
[[pt:Calendário romano]]
[[ru:Римский календарь]]
[[sl:Rimski koledar]]
[[sr:Римски календар]]
[[sv:Romerska kalendern]]
