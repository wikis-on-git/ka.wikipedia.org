'''ნანდუსნაირნი''' (Rheiformes), ტანად დიდი, [[არამფრინავი ფრინველები|არამფრინავი ფრინველების]] რიგი. მამლის სიმაღლე 150 სმ. მასა 50 კგ-ს აღწევს. უტროპო ფრინველებია. აქვთ განუვითარებელი ფრთები, არაპნევმატური ჩონჩხი, პატარა თავი, გრძელი კისერი, მძლავრი და სამთითიანი ფეხები. რიგში ერთი ოჯახის (ნანდუსებრნი - Rheidae)ერთი გვარი (Rhea) და 2 სახეობაა. გავრცელებული არიან სამხრეთ ამერიკაში. ჩვეულებრივი ნანდუ (Rhea americana) ბინადრობს ბრაყილიასა და არგენტინის ველებზე, დარვინის ნანდუ (Rhea darvini) -  პატაგონიასა და ანდების მთის ველზე.  ნანდუსნაირნი [[პოლიგამია|პოლიგამებია]]. კრუხობს და შთამომავლობაზე ზრუნავს მხოლოდ მამალი. იკვებებიან ძირითადად მცენარეულობით, თუმცა მოიპოვებენ მოლუსკებს, ხვლიკებს, ჭიებსა და სხვა ცხოველურ საკვებსაც. ნანდუსნაირნი ხშირად გვხვდებიან ზოოპარკებშიც.


[[კატეგორია:არამფრინავი ფრინველები]]
