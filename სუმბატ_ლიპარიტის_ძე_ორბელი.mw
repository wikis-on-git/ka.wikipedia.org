'''სუმბატ ლიპარიტის ძე ორბელი''' (†  [[1273]]), საქართველოს პოლიტიკური მოღვაწე, [[ორბელთა აჯანყება 1177-1178|ორბელთა აჯანყების]] ([[1177]]-[[1178]]) შემდეგ საქართველოდან გადახვეწილ [[ორბელები|ორბელების]] შთამომავალი.

ძმის -  [[ორბელი, ელიგუმ ლიპარიტის ძე|ელიგუმის]] გარდაცვალების შემდეგ გვარის უფროსი.ნიჭიერი, მოხერხებული და ვერაგი პოლიტიკოსი, რომელმაც ცხოვრების მიზნად დაისახა ორბელთა სახლის სამოქალაქო-პოლიტიკური უფლებების აღდგენა და ამის მისაღწევად არაერთი მეტოქე დაღუპა ([[მესტუმრე]] [[ჯიქური]], [[გვანცა დედოფალი]] და სხვა).

[[1251]]-[[1252]] წლებში ორბელი მონღოლთა მთავარმა ბაჩუ-ნოინმა მიავლინა მანგუ-ყაენთან, რომლისგანაც ის "ენჩუდ" ანუ "ხასად" დაბტუნდა (ე.ი. უშუალოდ ყაენზე გახდა დამოკიდებული). მაგრამ სხვა დიდებულებისაგან შევიწროებული ორბელი მალე კვლავ ურდოში გაემგზავრა, სადაც ყაენისგან ახალი იარლიყი მიიღო, რომლის ძალითაც ორბელთა საგვარეულო მამულების შემოკრებას შეუდგა. მან მიაღწია იმას, რომ [[დავით VII|დავით ულუმ]] გააუქმა [[გიორგი III, საქართველოს მეფე|გიორგი III-ის]] მიერ გამოცემული დოკუმენტი, რომლითაც ორბელი სამოქალაქო უფლებები ჰქონდათ აყრილი. ამის შემდეგ ორბელმა ხელთ იგდო უმემკვიდრეოდ დარჩენილი ავაგ ათაბაგის მამული, რომელიც მალევე დაკარგა სადუნ მანკაბერდელთან ქიშპში.



[[კატეგორია:ქართველები]]
[[კატეგორია:გარდაცვლილი 1273]]
