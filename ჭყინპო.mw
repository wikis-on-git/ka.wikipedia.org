'''ჭყინპო''', ''გარშნეპი'' (Lymnocryptes minima), [[ფრინველები|ფრინველი]] [[მეჭვავიასნაირნი|მეჭვავიასნაირთა]] რიგისა. მისი სხეულის სიგრძე 19-22 სმ, მასა 80 გ აღწევს. გრძელი, წვრილი [[ნისკარტი]] აქვს, ზურგი შავია და ლითონისებრი ბზინვარება დაკრავს. თავის ზედა ნაწილი შავია, წინწკლები აყრია და გვერდებზე თეთრი ზოლები დასდევს. მუცელი მოთეთროა. გავრცელებულია ევრაზიის შუა და ჩრდილოეთ ზოლში. [[საქართველო|საქართველოში]] გვხვდება [[ფრინველთა მიმოფრენა|მიმოფრენისას]], შესაძლოა მცირე რაოდენობა ზამთრობდეს კიდეც. ბინადრობს ჭაობიან ადგილებში ან მდინარეთა დაჭაობებულ, ლელქაშიან ნაპირებზე. დებს 4 კვერცხს. იკვებება მწერებით, მათი მატლებით, [[ჭიები|ჭიებით]], მოლუსკებით. ყველგან მცირერიცხოვანია. სპორტული ნადირობის ობიექტია.


[[კატეგორია:მეჭვავიასნაირნი]]
