'''მონფერატო''' ([[იტალიური ენა|იტალ.]]: Monferrato) შუა საუკუნეებში [[მარკიზი|მარკიზატი]] იყო დღევანდელი [[ლომბარდია|ლომბარდიის]] ტერიტორიაზე. იგი მდებარეობდა [[ტურინი|ტურინსა]] და [[გენუა|გენუას]] შორის. 



==ისტორია==
მარკიზატი მოიცავდა 2750 კმ² ტერიტორიას, რომლის დედაქალაქი იყო მონფერატი. [[კარლ დიდი|კარლ დიდის]] დროს მონფერატოს გრაფები მართავდნენ, ხოლო [[967]] წელს [[ოტო I (წრი)|ოტო I]] აქ მარკიზატი დააარსა. მონფერატოს მარკიზებმა თავი გამოიჩინეს [[ჯვაროსნული ლაშქრობა|ჯვაროსნული ლაშქრობების]] დროს. მარკიზ [[ვილჰელმ I (მონფერატო)|ვილჰელმ II]]-ის 2 ვაჟი და შვილიშვილი მეფეებიც კი გახდნენ.

* [[კონრად I (მონფერატო)|კონრად I]] – [[იერუსალიმის სამეფო|იერუსალიმის მეფე]] († [[1192]])
* [[ბონიფაციუს II (მონფერატო)|ბონიფაციუს II]] – [[თესალონიკის სამეფო|თესალონიკის მეფე]] († [[1207]])
* [[ბალდუინ V (იერუსალიმი)|ბალდუინ V]] – იერუსალიმის მეფე († [[1186]])

XIV საუკუნეში მარკიზატი მემკვიდრეობით მიიღო [[პალეოლოგი (დინასტია)|პალეოლოგების]] დინასტიამ. [[1533]] წელს მონფერატო [[გონძაგა (დინასტია)|გონძაგას]] დინასტიის საკუთრება გახდა. [[მანტუის მემკვიდროებისთვის ომი|მანტუის მემკვიდრეობისთვის ომის]] ([[1628]]-[[1631]])  შემდეგ მონფერატოს ნაწილი [[სავოია|სავოიის]] მარკიზებმა დაისაკუთრეს, დარჩენილი ნაწილი საბოლოოდ [[1708]] წელს მიიღეს, როცა იმპერატორმა [[ლეოპოლდ I (წრი)|ლეოპოლდ I]] მონფერატო გონძაგას დინასტიან ჩამოართვა.


==იხილე აგრეთვე==

* [[მონფერატოს მარკიზების სია]]
