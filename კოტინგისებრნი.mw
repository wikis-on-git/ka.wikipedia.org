'''კოტინგისებრნი''' (Cotingidae), [[ფრინველები|ფრინველების]] ოჯახი [[ბეღურასნაირნი|ბეღურასნაირთა]] რიგისა. ოჯახი შეიცავს 30 გვაროს 90-მდე სახეობას. მათი სხეულის სიგრძე 10-50 სმ აღწევს. გავრცელებულია ცენტრალურ და სამხრეთ ამერიკის ტროპიკულ ტყეებში. უმრავლესობას თავზე აქვს ნაირგვარი ფორმის ქოჩორი. თავზე ან [[ნისკარტი|ნისკარტის]] ძირში - ხორცოვანი კორძები და განსაკუთრებული ბუმბულის მოკაზმულობა. კოტინგისებრნის ქვედა ხორხს განსაკუთრებული აგებულება აქვს - ზოგი კოტინგისებრნი ფრინველებისათვის უჩვეულო ხმას გამოსცემს, რომელიც ზარის რეკვას, ღრიალს ან ზმუილს მოგვაგონებს. ბუდობენ ხის ფუღუროში, ზოგიერთი კლდეზე ამაგრებს ბუდეს, იკვებებიან მცენარეულობით, ხილით, კენკრით, ნაყოფით, მწერებით.


[[კატეგორია:ბეღურასნაირნი]]

[[de:Schmuckvögel]]
[[en:Cotinga]]
[[eo:Kotingedoj]]
[[fr:Cotingidae]]
[[ja:カザリドリ亜科 (Sibley)]]
[[nl:Cotinga's]]
