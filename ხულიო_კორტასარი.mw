[[სურათი:Cortasar-1.jpg|thumb|180px|ხულიო კორტასარი]]
'''კორტასარი, ხულიო ფლორენსიო''' ''([[ესპანური ენა|ესპ.]] Julio Florencio Cortázar)'' (* [[26 აგვისტო]] [[1914]], [[ბრიუსელი]], [[ბელგია]]; † [[12 თებერვალი]] [[1984]], [[პარიზი]], [[საფრანგეთი]]) - [[არგენტინა|არგენტინელი]] მწერალი და მოაზროვნე. [[სიურეალიზმი|სიურეალიზმის]] ერთ-ერთი თვალსაჩინო წარმომადგენელი.


==ბიოგრაფია==
ხულიო კორტასარი დაიბადა [[1914]] წლის [[26 აგვისტო|26 აგვისტოს]] [[ბრიუსელი|ბრიუსელში]], სადაც მისი მშობლემი მამის მივლინების დროს იმყოფებოდნენ. როგორც თავად აღნიშნავდა ეს იყო "ტურიზმისა და დიპლომატიის ნაყოფი"*. [[1914]] წელს დაიწყო [[პირველი მსოფლიო ომი]] და შექმნილი ვითარების გამო ოჯახი იძულებული გახდა [[1918]] წელს [[არგენტინა|არგენტინაში]] დაბრუნებულიყო. მამამ ოჯახი ევროპიდან დაბრუნების შემდეგ მალევე მიატოვა, ხულიომ ბავშვობა [[ბუენოს-აირესი|ბუენოს-აირესის]] მახლობელ ბამფილდში გაატარა. გაიზარდა ქალთა გარემოცვაში (დედასთან, დეიდასთან, ბებიასთან და მასზე ერთი წლით უმცროს დასთან ერთად), ამ გარემოებამ ძლიერი ზეგავლენა იქონია მისი მომავალი მსოფლმხედველობის ჩამოყალიბებაზე, მან არაერთხელ გაიბრძოლა გაბატონებული მატრიარქატის წინააღმდეგ. 

წერა 9 წლის ასაკში დაიწყო. დაწყებითი განათლების მიღების შემდეგ სწავლა მასწავლებელთა საშუალო სკოლაში გააგრძელა ''(Escuela Normal de Profesores Mariano Acosta)''. [[1932]] წელს მიიღო ლიტერატურის მასწავლების სტატუსი. მასწავლებლად მუშაობდა Saladillo, Bolívar y Chivilcoy. [[1935]] წელს უმაღლესი განათლების მისაღებად ჩააბარა [[ბუენოს-აირესი|ბუენოს-აირესის]] უნივერსიტეტის ფილოსოფიისა და ლიტერატურის ფაკულტეტზე, სადაც ეკონომიკური პრობლემების გამო მხოლოდ ორი წელი შეძლო სწავლა. თავდაპირველად ხულიო თავის ნაშრომებს "Julio Denis"-ის ფსევდონიმით აქვეყნებდა. [[1951]] წელს, მისი პოლიტიკური შეხედულებების გამო, იძულებული გახდა გასცლოდა [[პერონი, ხუან დომინგო|ხუან დომინგო პერონის]] მმართველობის ქვეშ მოქცეულ არგენტინას და [[პარიზი|პარიზში]] ეპოვა ნავსაყუდელი. [[საფრანგეთი|საფრანგეთში]] [[იუნესკო]]-ს დამოუკიდებელ თარჯიმნად მუშაობდა, რაც საშუალებას აძლევდა თავისი ლიტერატურული მოღვაწეობისათვის დაეთმო დრო და ემოგზაურა. [[1953]] იქორწინა აურორა ბერნარდესზე და მთარგმნელობით საქმიანობას მიჰყო ხელი. მნიშვნელოვანოა მის მიერ შეტანილი წვლილი ამ სფეროში. [[პო, ედგარ ალან|ედგარ ალან პოს]] კორტასარისეული თარგმანი საუკეთესოდ არის მიჩნეული. მისი ყველაზე აღიარებული ნაშრომია "კლასობანა" ''("Rayuela")'', წიგნის წაკითხვა შეიძლება ავტორის მიერ შემოთავაზებული თავების ნუსხის ან თქვენი ნება–სურვილის მიხედვით.

გატაცებები: ბოქსი და მუსიკა, განსაკუთრებით ჯაზი, ეს გატაცებები სიცოცხლის ბოლომდე გაჰყვა მწერალს. ამ ფაქტს უარყოფს მონტეს-ბრედლი მის ახალ ბიოფრაფიულ ნაშრომში "უწვერული კორტასარი" ''("Cortázar sin barba")''.


[[კატეგორია:არგენტინელები]]
[[კატეგორია:არგენტინელი მწერლები]]
[[კატეგორია:დაბადებული  1914]]
[[კატეგორია:გარდაცვლილი  1984]]

[[be:Хуліё Картасар]]
[[bg:Хулио Кортасар]]
[[cs:Julio Cortázar]]
[[de:Julio Cortázar]]
[[en:Julio Cortázar]]
[[eo:Julio Cortázar]]
[[es:Julio Cortázar]]
[[fr:Julio Cortázar]]
[[gl:Julio Cortázar]]
[[he:חוליו פלורנסיו קורטסר]]
[[hr:Julio Cortázar]]
[[hu:Julio Cortázar]]
[[io:Julio Cortázar]]
[[it:Julio Cortázar]]
[[ja:フリオ・コルタサル]]
[[lv:Hulio Kortāsars]]
[[nl:Julio Cortázar]]
[[nn:Julio Cortázar]]
[[oc:Julio Cortázar]]
[[pl:Julio Cortázar]]
[[pt:Julio Cortázar]]
[[ro:Julio Cortazar]]
[[ru:Кортасар, Хулио]]
[[sv:Julio Cortázar]]
[[tr:Julio Cortázar]]
