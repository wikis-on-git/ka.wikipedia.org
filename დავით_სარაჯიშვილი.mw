'''სარაჯიშვილი, დავით''' ზაქარიას ძე (*[[ 28 ოქტომბერი]], [[1848]], [[თბილისი]]  ―     † [[20 ივნისი]], [[1911]], იქვე), ქართული კონიაკის წარმოების ფუძემდებელი, საზოგადო მოღვაწე. ქიმიისა და ფილოსოფიის მეცნიერებათა დოქტორი. [[1866]] დაამთავრა თბილისის [[გიმნაზია]], შემდეგ სწავლა გააგრძელა [[პეტერბურგი |პეტერბურგის]] [[უნივერსიტეტი |უნივერსიტეტის]] საბუნისმეტყველო ფაკულტეტზე. ერთი წელი სწავლობდა [[მიუნხენი | მიუნხენის]] უნივერსიტეტში, შემდეგ კი - [[ჰაიდელბერგი |ჰაიდელბერგის]] უნივერსიტეტში, რომელიც [[1871]] დაამთავრა და მიიღო ქიმიისა და ფილოსოფიის დოქტორის ხარისხი. [[1872]]-[[1878]] ჰოენჰაიმისა და [[ჰალე | ჰალეს]] უნივერსიტეტებში სწავლობდა სასოფლო-სამეურნეო მეცნიერებას. [[1878]] გაემგზავრა [[საფრანგეთი | საფრანგეთში]] მევენახეობისა და მეღვინეობის თეორიული და პრაქტიკული საფუძვლების შესასწავლად.

საფრანგეთში ყოფნისას სარაჯიშვილი დაინტერესდა [[კონიაკი | კონიაკის]] წარმოებით. აქ შეძენილმა ცოდნამ და პრაქტიკულმა გამოცდილებამ იგი იმ დასკვნამდე მიიყვანა, რომ [[საქართველო]] ნიადაგურ-კლიმატური გარემო და ვაზის მრავალი ჯიში კარგ პირობებს ქმნის კონიაკის წარმოებისათვის; [[1885]] სარაჯიშვილმა თბილისში ააგო კონიაკის ცენტრალური საწყობი, სადაც აძველებდა საკონიაკე სპირტს. [[1888]] თბილისში შეიქმნა სარაჯიშვილის კონიაკის ქარხანა, რომელიც მუშაობდა სამამულო ნედლეულის ბაზაზე. იმავე წელს მისივე ინიციატივით მწყობრში ჩადგა [[ლიქიორი |  ლიქიორის]] ქარხანა. სარაჯიშვილის ფირმა აერთიანებდა 5 სარექტიფკაციო, 1 არყის, 1 ლიქიორისა და 7 კონოაკის ქარხანას, აგრეთვე მრავალ საწყობს თბილისში, [[მოსკოვი | მოსკოვში]], პეტერბურგსა და სხვა ქალაქებში. [[1900]]-თვის სარაჯიშვილის ფირმამ გამოუშვა 218200 ბოთლი კონიაკი. [[1889]]-[[1913]] სარაჯიშვილის ფირმის კონიაკმა (განსაკუთრებით "ძველისძველმა") და ლიქიორმა რუსეთსა და საერთაშორისო დეგუსტაციებსა და გამოფენებზე მიიღო ოქროს (9), ვერცხლის (5) და ბრინჯაოს მედლები. სარაჯიშვილის ქარხნის ბაზაზე შეიქმნა თბილისის კონიაკის ქარხანა. სარაჯიშვილის  სახელი დაკავშირებულია "ქართველი გლეხობის აღმდგენელი კომიტეტის", სამუსიკო სასწავლებლის, [[ქართველთა შორის წერა-კითხვის გამავრცელებელი საზოგადოება | ქართველთა შორის წერა-კითხვის გამავრცელებელი საზოგადოებისა]] და სხვა ეროვნული წამოწყებების ჩამოყალიბებასა და შექმნასთან.


[[კატეგორია:ქართველები]]
[[კატეგორია:დაბადებული  1848]]
[[კატეგორია:გარდაცვლილი  1911]]
