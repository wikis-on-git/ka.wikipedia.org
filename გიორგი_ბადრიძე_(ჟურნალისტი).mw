'''ბადრიძე, გიორგი დავითის ძე''' (* [[23 ივნისი]], [[1928]], [[თბილისი]]),[[ქართველები   | ქართველი]] ჟურნალისტი, კინოდრამატურგი. საქართველოს ხელოვნების დამსახურებული მოღვაწე ([[1980]]), [[ბადრიძე, დავით  | დ. ბადრიძის]] შვილი. დაამთავრა თსუ ისტორიის ფაკულტეტი ([[1951]]) და მოსკოვის პედაგოგიური ინსტიტუტის ასპირანტურა ([[1954]]). მუშაობდა გაზეთ "ზარია ვოსტოკას" მოსკოვის კორესპონდენტად ([[1954]]-[[1962]]), საქართველოს კინემატოგრაფიის სახელმწიფო კომიტეტის მთავარ რედაქტორად ([[1962]]-[[1964]]), საქართველოს კინემატოგრაფისტთა კავშირის ორგანიზაციის მდივნად ([[1964]]-[[1971]]), კონცერნ "ქართული ფილმის" სასცენარო-სარედაქციო კოლეგიის წევრად ([[1971]]-იდან). ლიტერატურული მოღვაწეობა დაიწყო [[1954]]-იდან. მისი მონაწილეობით შეიქმნა სცენარები ქართული მხატვრული ფილმებისათვის, მ. შ.: "ჩარიჩარამა" ([[1974]], რეჟისორი ნ. სანიშვილი),  "კავკასიელი ტყვე" ([[1975]], რეჟისორი  ტ. კალატოზიშვილი),  "აიშიკ-ყარიბი" ([[1988]], რეჟისორი  ს. ფარაჯანოვი), საქართველო-საფრანგეთის ერთობლივი ფილმი "XXI საუკუნე და.." ([[1988]], რეჟისორი   ო. გვასალია), "კროსვორდის ამოხსნის მოყვარულთათვის" ([[1982]], რეჟისორი ბ. წულაძე), "ვინ არის მეოთხე" ([[1984]], რეჟისორი   ო. კობერიძე), "ისინი" ([[1992]], რეჟისორი   ლ. ზაქარეიშვილი), "და სასახლეში ეპოვებ სიყვარული" ([[1992]], რეჟისორი   ქ.დოლიძე) და სხვ. მისი სცენარებით შექმნილია სატელევიზიო ფილმები: "მეარღნე", "ხაბაზები" და სხვა. როგორც მსახიობი გადაღებულია ფილმებში: "არ დაიდარდო", "რამდენიმე ინტერვიუ პირად საკითხებზე", "პეტროვკა 38", "თბილისი და თბილისელები" და სხვა.

[[კატეგორია: ქართველები]]
[[კატეგორია:დაბადებული  1928]]
