[[სურათი:Jerusalem from mt olives.jpg|thumb|right|300px|ხედი ძველ იერუსალიმზე ზეთისხილის მთიდან]] '''იერუსალიმი''' (ებრ. ירושלים - იერუშალაიმ, არაბ.: القُدس - ალ-ყუდს; ქართ. - წმინდა, ან: أُورْشَلِيم - ურშალიმ - მხოლოდ ფორმალური, ებრაული სახელმწიფოსადმი ლოიალობის გამომხატველი სახელი). -- [[ისრაელი|ისრაელის]] სახელმწიფოს [[დედაქალაქი]], წმინდა ქალაქი სამივე [[მონოთეიზმი|მონოთეისტური]] რელიგიის მიმდევართათვის. მოსახლეობა: 695,000 (დაახ. 2/3 ებრაელი, 1/3 არაბი). მდებარეობს იეჰუდის (იუდეის) მთების გულში, ზღვის დონიდან 800 მეტრის სიმაღლეზე. იყოფა  ძველ და ახალ (ძველზე გაცილებით დიდ) ქალაქად.

'''ძველი ქალაქი''', რომელსაც  თურქების მიერ მე-16 საუკუნეში აღდგენილი გალავანი აკრავს,  ოთხადაა გაყოფილი: ებრაულ, ქრისტიანულ, მუსულმანურ და სომხურ კვარტლებად. ამ ქალაქის სამხრეთ-აღმოსავლეთ კუთხეშია მორიის, იგივე ტაძრის მთა, სადაც თავდაპირველად შლომო ([[სოლომონ (მეფე)|სოლომონ]]) მეფემ ააგო ებრაული ტაძარი ჩვენს წელთაღრიცხვამდე 950 წელს. ახლა ამ მთაზე მხოლოდ მუსულმანური მეჩეთებია. ძველებრაული ტაძრის კომპლექსიდან მხოლოდ მთის ნიადაგის გასამაგრებელი ქვემო გალავნის დასავლეთი  მხარე შემორჩა, რომელსაც [[გოდების კედელი|გოდების კედელსაც]] უწოდებენ. ძველ ქალაქშივეა ვია-დელოროზა და მრავალი ეკლესია, მათ შორის გოლგოთისაც -  ქრისტიანული ტრადიციის მიხედვით იესო ქრისტეს ჯვარცმის ადგილზე აგებული.

'''ახალი ქალაქი''' უბნებადაა გაყოფილი. თითოეული მათგანი აშენებულია საკუთარი სავაჭრო და ადმინისტრაციული ცენტრის ირგვლივ. არაბული უბნები მხოლოდ ისრაელის მიერ [[1967]] წელს შემოერთებულ აღმოსავლეთ ნაწილშია. [[ექვსდღიანი ომი (ისრაელი)|ექვსდღიან ომში]] გამარჯვების შემდეგ ისრაელმა ქალაქის აღმოსავლეთ ნაწილში მრავალი ებრაული უბანი ააშენა, სადაც დღესდღეობით 200,000-ზე მეტი ებრაელი ცხოვრობს. იერუსალიმის არაბები, რომლებიც უარობენ ისრაელის მოქალაქეობის მიღებას, სარგებლობენ მოქალაქეთათვის განკუთვნილი სოციალური დახმარებით. მეორე მხრივ, რადგან მათ არც მუნიციპალურ არჩევნებში სურთ მონაწილეობის მიღება, მერიაში არ ჰყავთ წარმომადგენლები; ამის გამო ქალაქის ხელისუფლება გულგრილად ეკიდება არაბულ მოსახლეობას, რაც ძირითადად მათი უბნების ინფრასტრუქტურის დაბალ დონეში გამოიხატება. ქალაქის დასავლეთი ნაწილი სრულებით ებრაულია. იერუსალიმის ებრაელები იყოფიან [[ხილონები|ხილონებად]] და [[ხარედები|ხარედებად]] (ცხოვრების დასავლური სტილის მიმდევრებად და ღრმად მორწმუნეებად). ამ ჯგუფებს შორის  დაძაბულება სუფევს რელიგიური და ზნეობრივი საკითხების ირგვლივ, რაც ზოგჯერ უსიამოვნო ინციდენტებს იწვევს. ხილონები და ხარედები ცალ-ცალკე უბნებში ცხოვრობენ.






[[კატეგორია:ისრაელი]]

[[an:Cherusalén]]
[[ar:قدس]]
[[ast:Xerusalén]]
[[be:Ерусалім]]
[[bg:Йерусалим]]
[[bn:জেরুসালেম]]
[[ca:Jerusalem]]
[[cs:Jeruzalém]]
[[cy:Jeriwsalem]]
[[da:Jerusalem]]
[[de:Jerusalem]]
[[el:Ιερουσαλήμ]]
[[en:Jerusalem]]
[[eo:Jerusalemo]]
[[es:Jerusalén]]
[[et:Jeruusalemm]]
[[eu:Jerusalem]]
[[fa:اورشلیم]]
[[fi:Jerusalem]]
[[fj:Jerusalemi]]
[[fr:Jérusalem]]
[[ga:Iarúsailéim]]
[[gl:Xerusalén]]
[[got:𐌹𐌰𐌹𐍂𐌿𐍃𐌰𐌿𐌻𐍅𐌼𐌰]]
[[he:ירושלים]]
[[hi:येरुशलम]]
[[hr:Jeruzalem]]
[[hu:Jeruzsálem]]
[[id:Yerusalem]]
[[io:Jerusalem]]
[[it:Gerusalemme]]
[[ja:エルサレム]]
[[jv:Yerusalem]]
[[ko:예루살렘]]
[[la:Hierosolyma]]
[[lad:Yerushalayim]]
[[lb:Jerusalem]]
[[lt:Jeruzalė]]
[[lv:Jeruzāleme]]
[[ms:Baitulmuqaddis]]
[[nl:Jeruzalem]]
[[nn:Jerusalem]]
[[no:Jerusalem]]
[[pl:Jerozolima]]
[[pt:Jerusalém]]
[[ro:Ierusalim]]
[[ru:Иерусалим]]
[[scn:Girusalemmi]]
[[simple:Jerusalem]]
[[sk:Jeruzalem]]
[[sl:Jeruzalem]]
[[sm:Ierusalema]]
[[sr:Јерусалим]]
[[sv:Jerusalem]]
[[tl:Jerusalem]]
[[tr:Kudüs]]
[[uk:Єрусалим]]
[[wa:Djeruzalem]]
[[yi:ירושלים]]
[[zh:耶路撒冷]]
