[[სურათი:Gris2.jpg|thumb|”მამაკაცი კაფეში”, ზეთი ტილოზე]]
'''ხუან გრი''' (Juan Gris, სრული სახელი: '''ხოსე ვიქტორიანო გონზალეს-პერეს''') (*[[23 მარტი]], [[1887]] - [[11 მაისი]], [[1927]]) -- ესპანელი მხატვარი და სკულპტორი, რომელიც ცხოვრობდა და მოღვაწეობდა საფრანგეთში თითქმის მთელი სოცოცხლის განმავლობაში. მისი ნამუშევრები მჭიდროდ უკავშირდება ინოვაციური ხელოვნების ჟანრის - [[კუბიზმი|კუბიზმის]] - აღმოცენებას.

გრი დაიბადა [[მადრიდი|მადრიდში]], [[ესპანეთი]] და სწავლობდა მექანიკურ ხაზვას მადრიდის ხელოვნების სკოლაში (Escuela de Artes y Manufacturas) 1902-1904 წლებში. 1904-05 წლებში ის ხატვას სწავლობს აკადემიურ ფერმწერ [[კარობონერო, ხოსე მარია|ხოსე მარია კარბონეროსთან]].

[[1906]] წელს გრი [[პარიზი|პარიზში]] გადადის და უმეგობრდება [[მატისი, ანრი|ანრი მატისს]], [[ბრაქი, ჟორჟ|ჟორჟ ბრაქს]],  [[ლეჯერი, ფერნანდ|ფერნანდ ლეჟერსა]] და [[მოდიგლიანი, ამედეო|ამედეო მოდილიანის]]. აქ გრი მისი კიდევ ერთი მეგორბისა და თანამოძმის, [[პიკასო, პაბლო|პაბლო პიკასოს]], ძლიერი გავლენის ქვეშ ექცევა. მისი პიკასოს პორტრეტი (1912) ადრეული კუბიზმის მნიშვნელოვანი ნიმუშია, რომელიც პიკასოს ან ჟორჟ ბრაქის მიერ არაა შესრულებული.

1910 წელს სერიუზულად ხატვის დაწყებამდე გრი იუმორისტულ ილუსტრაციებს აკათებდა ჟურნალებისთვის ლე რირ, ლასიეტ-ო-ბერ, ლე-შარივარი, და კრი-დე-პარი. 1912 წლისთვის მან უკვე თვითმყოფადი კუბისტური სტილი განავითარა.

[[სურათი:Gris.picasso.jpg|thumb|left|”პიკასოს პორტრეტი”, 1912, [[ჩიკაგოს ხელოვნების ინსტიტუტი]]]]
თავდაპირველად გრი კუბიზმის ანალიტიკურ სტილში ხატავს, თუმცა 1913 წლიდან ის სინთეტურ კუბიზმში ინაცვლებს, ამ სტილის მიმდევარი ხდება პაპიერ-კოლე’ს ინტენსიური გამოყენებით. პიკასოსა და ბრაქიგან განსხვავებით, რომელთა კუბისტური ნამუშევრები მონოქრომატული იყო, გრი ხატავდა მკვეთრი ღია ჰარმონიული ფერებით გამომწვევი ახალი კომბინაციებით მისი მეგობარი მატისის მანერით.

1922 წელს მხატვარმა პირველად [[დიაგილევი, სერგეი|სერგეი დიაგილევის]] საბალეტო სცენებისა და კოსტიუმების დიზაინი შექმნა.

გრის უმთავრესი აესთეტიური თეორიები მის 1924-25 წლის ნამუშევრებში გამოიხატა. 1924 წელს ის სიტყვით გამოდის [[პარიზის უნივერსიტეტი|სორბონაში]] სათაურით ”Des possibilités de la peinture” (ფრანგ. ხატვის შესაძლებლობანი), სადაც საკუთარ თეორიებს აჟღერებს. ამავე პერიოდში გრის უმნიშვნელოვანესი გამოფენები მოეწყო პარიზში (სიმონის გალერეა), ბერლინში და დიუსელდორფში (ფლეხტჰაიმის გალერეები, 1923 და 1925).

გრი გარდაიცვალა ბულონ-სურ-სენში ([[პარიზი]]) 1927 წლის გაზაფხულზე 40 წლის ასაკში. დარჩა ერთი ვაჟი, ჟორჟი.

მიუხედავად იმისა, რომ მხატვარი პიკასოს საკუთარ მასწავლებლად მიიჩნევდა, [[შტაინი, გერტრუდ|გერტრუდ შტაინის]] მტკიცებით ”გრი იყო პერსონა, რომელსაც პიკასო სიამოვნებით ამოშლიდა რუქიდან”

2005 წლამდე გრის ერთ-ერთი ფერწერული ტილო $8,4 მილიონ ამ. დოლარად გაიყიდა.

==გალერეა==
<gallery>
Image:Gris.beer-cards.jpg|''კათხა ლუდი და ბანქოს ქაღალდი'', 1913, [[კოლუმბუსის ხელოვნების მუზეუმი]], ოჰაიო.
Image:Gris.violin-checker.jpg|''ვიოლინო და შაშის დაფა'', 1913, სტივენ და ბონი საიმონების კოლექცია.
Image:Juan Gris.jpg|''გიტარა'', 1918.
Image:Gris.sl-mandolin.jpg|''ნატიურმორტი ხილის ვაზითა და მანდოლინით'', 1919, კერზო კოლექცია, პარიზი.
Image:Gris.harlequin-guitar.jpg|''არლეკინი გიტარით'', 1919, ლუიზ ლეირის გალერეა, პარიზი.
</gallery>

==რესურსები ინტერნეტში==
*[http://www.ibiblio.org/wm/paint/auth/gris/ გრის ნამუშევრები ვებ-მუზეუმში]

[[კატეგორია:ესპანელი მხატვრები]]
[[კატეგორია:ესპანელები]]

[[de:Juan Gris]]
[[en:Juan Gris]]
[[es:Juan Gris]]
[[fr:Juan Gris]]
[[hr:Juan Gris]]
[[it:Juan Gris]]
[[ja:フアン・グリス]]
[[nl:Juan Gris]]
[[pl:Juan Gris]]
[[pt:Juan Gris]]
[[sv:Juan Gris]]
