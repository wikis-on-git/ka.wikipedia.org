{|border=0 cellpadding=10 width=100%
|- bgcolor=whitesmoke
|<small>საკუთარ სახელს "''' ივანე'''" აქვს სხვა მნიშვნელობებიც. იხილეთ: [[ ივანე]]
|}</small>
'''ივანე მონისძე''', XI საუკუნის ქართველი [[ოქრომჭედელი]]. შემორჩენილია მის მიერ ხელმოწერილი და ზუსტად დათარიღებული ([[1040]]) ორი მცირე ზომის ფირფიტა წმ. ბასილისა და წმ. ნიკოლოზის გამოსახულებებით. ეს ფირფიტები, სხვებთან ერთად, დაკრული იყო შემოქმედის მონასტრის ღვთისშობლის ხატის არშიაზე (ამჟამად [[საქართველოს ხელოვნების მუზეუმი | საქართველოს ხელოვნების მუზეუმშია]]). ფირფიტები ერთნაირი მოყვანილობისაა - ვიწრო, მაღალი, ზემოთ ნახევარწრიული მოხაზულობისა; თითოეულზე თითო გამოსახულებაა. წმ. ნიკოლოზისა და წმ. ბასილის გამოსახულებები შესრულებულია გლუს ფონზე, ფრონტალურად, მთელი ტანით. მეტყველი სახეები ინდივიდუალიზებულია, სხეულთა პროპორციები - სწორი. მოქანდაკე შეგნებულად ქმნის მოცულობას. აქ საქმე გვასქვს ქართული ოქრომქანდაკებლობის იმ საფეხურთან, როცა ოსტატები სკულპტურულ-პლასტიკურ ამოცანებს ისახავენ.


[[კატეგორია:ქართველები]]
