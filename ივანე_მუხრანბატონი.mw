'''მუხრანბატონი, ივანე''' კონატანტინეს ძე (* [[1809]] ―   †  [[10 მარტი]], [[1895]]), მსხვილი ქართველი მემამულე, რუსეთის არმიის გენერალ-ლეიტენანტი. სწავლა-განათლება მიიღო პეტერბურგის პაჟთა კორპუსში. აქტიურად მონაწილეობდა საბრძოლო ოპერაციებში [[შამილი|შამილის]] წინააღმდეგ.ამ დროს იგი ნიჟეგოროდის დრაგუნთა პოლკში ირიცხებოდა. [[1848]] წელს დაინიშნა ერევნის პოლკის მეთაურად. ყირიმის 1853-56 ომის დროს სარდლობდა ე.წ. რიონის რაზმს, ებრძოდა სამეგრელოში შემოჭრილ ომერ-ფაშას ლაშქარს. თურქების წინააღმდეგ ბრძოლაში გამოჩენილი გმირობისათვის მუხრანბატონი დაჯილდოვდა წმ.გიორგის მე–3 ხარისხის ორდენით.  [[1881]] წელს სამხედრო სამსახურიდან გადადგომის შემდეგ არჩეული იყო თბილისის გუბერნიის თავადაზნაურთა წინამძღოლად (მარშლად). მუხრანბატონი ფლობდა 25 ათას დესეტინა მიწას. მას ერთ-ერთი პირველი ადგილი ეკავა რაციონალიზატორ მემამულეთა შორის; დიდ წარმატებას მიაღწია მეურნეობის კაპიტალისტურად გარდაქმნის საქმეში. [[1876]] მუხრანბატონმა საფრანგეთიდან გამოიწვია მეღვინეობის სპეციალისტები. დაიხმარა ცნობილი ქართველი მეღვინე ზ. ჯორჯაძე და მუხრანში ააგო დაახლოებით 1 მლნ. 200 ათ. ლიტრი ტევადობის ქარხანა, სადაც ღვინოს ევროპის წესით აყენებდა. [[1882]] ბუხრანბატონის ღვინომ მოსკოვის გამოფენაზე დაიმსახურა უმაღლესი ჯილდო - სახელმწიფო გერბი.

[[კატეგორია:ქართველები]]
[[კატეგორია:დაბადებული  1809]]
[[კატეგორია:გარდაცვლილი  1895]]
