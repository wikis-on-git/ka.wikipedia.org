'''სამთავრო''', ხუროთმოძღვრების ძეგლი, XI საუკუნის პირველი ნახევრის საეპისკოპოსო ტაძარი [[მცხეთა|მცხეთაში]], სამხრეთ გზასთან, ფერდობზე. წარმოადგენს გეგმით სწორკუთხა ნაგებობას. წინა ხანის ნაგებობათაგან განსხვავებით აქ გეგმა დამოკლებულია, გუმბათი ეყრდნობა არა 4 თავისუფლად მდგარ ბოძს, როგორც ეს მანამდე იყო, არამედ 2 ბოძსა და საკურთხევლის შვერილებს. საკურთხევლის აფსიდის ორივე მხარეს 2 სართულად განლაგებული გვერდითი სათავსებია. ტაძარი როგორც ჩანს, თავიდანვე შელესილი და მოხატული იყო.კანკელი მოგვიანებითაა აღდგენილი. ტაძარს სამხრეთიდან მიშენებული აქვს კამარებით გადახურული დიდი ეგვტერი - კარიბჭე . მეორე მინაშენი ჩრდილოეთის მხარესაა. განსაკუთრებით აღსანიშნავია ტაძრის დეკორატიული მორთულობა. აღმოსავლეთის ფასადზე გამოყენებულია ხუთთაღიანი კომპოზიცია. უფრო ინტენსიურად და ბრწყინვალედაა დამუშავებული სამხრეთისა და ჩრდილოეთის ფასადები. გუმბათის ყელი XIII-XIV საუკუნეებშია მთლიანად აღდგენილი.

სამთავროს ტაძრის გალავნის შესასვლელის მარჯვნივ მცირე ზომის გუმბათოვანი ეკლესია დგას, ძალიან ადრინდელი ხანისა - IV საუკუნე(?) ეკლესიის ჩრდილოეთ-დასავლეთის კუთხესთან აღმართული სამრეკლო XIII საუკუნის შემდგომ ხანას მიეკუთვნება.



[[კატეგორია:საქართველოს ხუროთმოძღვრების ძეგლები]]
