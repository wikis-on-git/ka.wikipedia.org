[[სურათი:Artinstitute.JPG|thumb|300px|შესასვლელი მიჩიგანის გამზირიდან]] '''ჩიკაგოს ხელოვნების ინსტიტუტი''' (Art Institute of Chicago) წამყვანი ხელოვნების [[მუზეუმი]] და სკოლაა [[აშშ]]-ში, ცნობილი ასევე იმპრესიონისტთა და ამერიკული ხელოვნების მინუშთა ვრცელი კოლექციით. მდებარეობს გრანტ პარკის დასავლეთით, მიჩიგანის გამზირის 111-ში, [[ჩიკაგო]], [[ილინოისი]].

==ისტორია==
===ჩიკაგოს დიზაინის აკადემია===
1866 წელს 35 ხელოვანთა ჯგუფმა დააფუძნა ჩიკაგოს დიზაინის აკადემია სტუდიაში დიარბორნის ქუჩაზე, რომლის მიზანი უფასო [[სკოლა]] იყო საკუთარი ხელოვნების გალერეით. ორგანიზაციას საფუძვლად დაედო ევროპული ხელოვნების აკადემიების სისტემა, მათ შორის [[ბრიტანეთის სამეფო აკადემია]], აკადემიკოსებითა და მათი მოადგილეებით. აკადემიამ [[ქარტია]] [[1867]] წელს მიიღო.

ყოველდღიური გაკვეთილები დაიწყო [[1868]] წელს და თვეში $10 ღირდა. აკადემიის წარმატებამ მათ შესაძლებლობა მისცა სკოლისთვის ახალი 5-სართულიანი შენობა აეგოთ ადამსის ქუჩის 66-ში, რომელიც [[1870]] წლის [[22 ნოემბერი|22 ნოემბერს]] გაიხსნა. თუმცა, ერთი წლის შემდეგ [[ჩიკაგოს დიდი ხანძარი|ჩიკაგოს დიდმა ხანძარმა]] შენობა დანარჩენ ჩიკაგოსთან ერთად გაანადგურა და აკადემია მძიმე მატერიალურ მდგომარეობაში ჩააგდო.

===ჩიკაგოს სახვითი ხელოვნების აკადემია===
დანაკარგის მიუხედავად საქმიანობის ნაქირავებ შენობაში გაგრძელების მცდელობა უშედეგოდ დასრულდა. [[1878]] წლისთვის აკადემიის ვალმა $10.000-ს მიაღწია. წევრები ცდილობდნენ ადვილობრივ ბიზნესმენებთან გარიგებით აკადემია სავალალო მდგომარეობიდან დაეხსნათ, თუმცა ბოლოს ხელი ჩაიქნიეს და [[1879]] წელს ახალი ორგანიზაცია სახელწოდებით ''ჩიკაგოს სახვითი ხელოვნების აკადემია'' დააფუძნეს. იგივე წელს ჩიკაგოს დიზაინის აკადემია ბანკროტად გამოცხადდა და მისი ქონება სახვითი ხელოვნების აკადემიამ შეისყიდა აუქციონზე.

===ჩიკაგოს ხელოვნების ინსტიტუტი===
[[1882]] წელს ჩიკაგოს სახვითი ხელოვნების აკადემიამ სახელი გადაირქვა და დღემდე '''ჩიკაგოს ხელოვნების ინსტიტუტი''' ჰქვია. იმავე წელს $45.000-ად მათ მიწის ნაკვეთი შენობებითურთ შეისყიდეს მიჩიგანისა და ვან-ბურენის გამზირების კუთხეში. არსებული შენობა გაქირავებულ იქნა, ხოლო მის უკან სკოლისთვის ახალი სახლის მშენებლობა დაიწყო.

[[1892]]-[[1893|93]] წლებში [[მსოფლიო კოლუმბიური ექსპოზიცია|მსოფლიო კოლუმბიური ექსპოზიციისთვის]] ხელოვნების ინსტიტუტმა ქალაქის მმართველობაზე ზეწოლით მიაღწია იმას, რომ ექსპოზიციისთვის მიჩიგანის ტბის სანაპიროზე სპეციალურად აგებული შენობა შემდეგ ინსტიტუტისთვის გადაეცათ. მშენებლობის ღირებულება ნაწილობრივ მიჩიგან/ვან-ბურენის საკუთრების გაყიდვის ამონაგებით დაიფარა. [[1893]] წლის [[31 ოქტომბერი|31 ოქტომბერს]] ინსტიტუტი ახალ შენობაში გადავიდა.

==ხელოვნების ინსტიტუტი დღეს==
'''ჩიკაგოს ხელოვნების ინსტიტუტი''' დღეს მსოფლიო კლასის მუზეუმი და აღიარებული დამოუკიდებელი სახვითი ხელოვნების სკოლაა.

===სკოლა===
'''ჩიკაგოს სახვითი ხელოვნების სკოლა''' ვიზუალური და მასთან მონათესავე ხელოვნებების პროფესიული კოლეჯია. აკრედიტაცია მიიღო [[1936]] წელს კოლეჯთა და სკოლათა ჩრდილო-ცენტრალური ასოციაციისგან, ხოლო [[1944]] წლიდან (ქარტიის წევრი) ხელოვნებისა და დიზაინის სკოლების ეროვნული ასოციაციისგან.

სკოლის ჩიკაგოს ცენტრში მდებარე კამპუსი ხუთი შენობისგან შედგება. შეძენის ქრონოლოგიის მიხედვით ესენია:
*180 სამხრეთ კოლუმბუსი (აუდიტორიუმები, განყოფილებათა ოფისები, სტუდიები, ბეთი რაიმერის გალერეა)
*37 სამხრეთ ვაბაში (აუდიტორიუმები, მთავარი ადმინისტრაციული ოფისები)
*112 სამხრეთ მიჩიგანი (აუდიტორიუმები, განყოფილებათა ოფისები, სტუდიები, სპეციალურ წვეულებათა დარბაზი)
*7 დასავლეთ მედისონი (სტუდენტთა რეზიდენციები)
*162 ჩრდილოეთ შტატი (სტუდენტთა რეზიდენციები, ჯინ სისკელის ფილმის ცენტრი)

===ცნობილი კურსდამთავრებულები===
*[[ბენტონი, თომას ჰარტ|თომას ჰარტ ბენტონი]], მხატვარი
*[[ჩემბერლენი, ჯონ|ჯონ ჩემბერლენი]], სკულპტორი
*[[დისნე, უოლტ|უოლტ დისნეი]], ანიმატორი, [[დისნეი|დისნეის]] დამფუძნებელი
*[[გოლაბი, ლეონ|ლეონ გოლაბი]], მხატვარი
*[[ჰეფნერი, ჰიუ|ჰიუ ჰეფნერი]], [[ფლეიბოი|ფლეიბოის]] დამფუძნებელი
*[[კუნსი, ჯეფ|ჯეფ კუნსი]], სკულპტორი
*[[მიტჩელი, ჯოან|ჯოან მიტჩელი]], მხატვარი
*[[მიურეი, ელიზაბეთ|ელიზაბეთ მიურეი]], მხატვარი
*[[ო'კიფი, ჯორჯია|ჯორჯია ო’კიფი]], მხატვარი
*[[ოლდენბერგი, კლეის|კლეის ოლდენბურგი]], სკულპტორი
*[[სედარისი, დევიდ|დევიდ სედარისი]], მწერალი, იუმორისტი
*[[ტობი, მარკ|მარკ ტობი]], მხატვარი
*[[ველესი, ორსონ|ორსონ ველესი]], კინორეჟისორი
*[[ვუდი, გრანტ|გრანტ ვუდი]], მხატვარი
*[[ვენ იდუო]], ჩინელი პოეტი, მეცნიერი

===მუზეუმი===
[[სურათი:Sundayafternoon.JPG|thumb|right|300px|კვირა ნაშუადღევი ლა გრანდ-ჟატის კუნძულზე, სიურა]] ამჟამად მუზეუმი ყველაზე მეტად განთქმულია იმპრესიონისტთა და ამერიკელ ხელოვანთა კოლექციებით, მათ შორისაა: [[მონე, კლოდ|კლოდ მონეს]] “თივის ზვინები”, [[სიურა, ჟორჟ|ჟორჟ სიურას]] “კვირა ნაშუადღევი ლა გრანდ ჟატის კუნძულზე”, [[ვუდი, გრანტ|გრანტ ვუდის]] “ამერიკული გოთიკა” და [[ჰოპერი, ედვარდ|ედვარდ ჰოპერის]] “ბუები”.

თუმცა მუზეუმს გაცილებით მეტი ფერწერული ტილო აქვს. სარდაფში მოთავსებულია [[თორნის ოთახები]], რომელშიც ამერიკული და ევროპული არქიტექტურისა და ავეჯის სტილების ზუსტი მინიატურებია. მთავარ სართულზე [[ჰარდინგი, ჯორჯ|ჯორჯ ჰარდინგის]] შუასაუკუნეების პერიოდის იარაღისა და საჭურველის კოლექციაა.

ინსტიტუტის განთქმულ მიჩიგანის გამზირის დასავლეთ შესასვლელს იცავს [[კიმი, ედვარდ|ედვარდ კიმის]] შექმნილი ორი ბრინჯაოს ლომის სკულპტურა. ჩიკაგოს სპორტული კლუბების პლეიოფების დროს ამ ლომებს ხშირად კლუბის უნიფორმა აცვია. აღმოსავლეთ შესასვლელის კარებში ჩიკაგოს სააქციო ბირჟის სავაჭრო ოთახის რეკონსტრუქციაა. [[სულივანი, ლუი|ლუი სულივანის]] [[1894]] წლის დაპროექტებული ბირჟა [[1972]] წელს დაშლილ იქნა. ოთახის გადარჩენილი ნაწილები ხელოვნების ინსტიტუტში მოიტანეს და აღადგინეს. ხელოვნების ინსტიტუტის აღმოსავლეთ გასასვლელში ასევე იხილავთ ყოფილი სააქციო ბირჟის შესასვლელს, პრეზერვაციონისტების მიერ გადარჩენილი ძველი ჩიკაგოს ერთადერთი ღირსშესანიშნაობა.

==რესურსები ინტერნეტში==
*[http://www.artic.edu/aic/ ჩიკაგოს ხელოვნების ინსტიტუტის ვებგვერდი]
*[http://www.insecula.com/us/musee/M0236.html/ ხელვნების ინსტიტუტის კოლექციები]
*[http://www.artic.edu/saic/ ჩიკაგოს ხელვნების ინსტიტუტის სკოლა]
*[[მუზეუმები|სხვა ცნობილი მუზეუმები]]


[[კატეგორია:მუზეუმები]]

[[de:Art Institute of Chicago]]
[[en:Art Institute of Chicago]]
[[es:Art Institute of Chicago]]
[[fr:Art Institute of Chicago]]
[[it:The Art Institute di Chicago]]
[[ja:シカゴ美術館]]
