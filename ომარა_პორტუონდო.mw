[[სურათი:Omara Portuondo (photo credit Eniac Martinez).jpg|thumb|right|250px|ომარა პორტუონდო, ენიაკ მარტინეზის ფოტო]] '''ომარა პორტუონდო''' (Omara Portuondo) (დ. ოქტომბერი, [[1930]], [[ჰავანა]], [[კუბა]]) - სახელგანთქმული [[კუბელები|კუბელი]] მომღერალი.

==ადრეული ბიოგრაფია==
დაიბადა 1930 წლის ოქტომბერში ჰავანაში. ოჯახში სამი დანი იყვნენ; დედამისი შეძლებული ესპანური ოჯახიდან იყო და მისი ქორწინება შავკანიან პროფესიონალ ბეისბოლისტთან საოჯახო სკანდალის საბაბი შეიქმნა. ომარა კარიერას [[1945]] წელს იწყებს, როგორც მოცეკვავე ჰავანის კლუბ ტროპიკანაში (უფროსი დის, ჰეიდის, მიბაძვით). ორივე და ოჯახისა და მეგობრებისთვის ხშირად მღეროდა ხოლმე და მცირე ხნით ბენდ “ლოქიბამბალა სვინგ”-ში ყოფნის შემდეგ, [[1952]] წელს ორ სხვა მეგობართან (ელენა ბურკი და მორაიმა სეკადა) ერთად საკუთარ მომღერალთა გუნდს “კვარტეტო ლას დ’აიდა” ქმნიან პიანისტ აიდა დისტროს მხარდაჭერით. გუნდს საკმაო წარმატება ჰქონდა -- ტურით [[აშშ]]-ში, ტროპიკანაში [[კოული, ნატ კინგ|ნატ კინგ კოულთან]] შესრულებით და არ-სი-ეი ვიქტორ სტუდიასთან ალბომის ჩაწერით.

[[1959]] წელს პორტუონდო სოლო ალბომს “მაგია ნეგრა” უშვებს, რომელშიც ჯაზური და კუბის მუსიკაა გაერთიანებული. თუმცა ეს არ გახლდათ მისი სოლო კარიერის დასაწყისი, ვინაიდან, მიუხედავად ჰეიდის [[1961]] წელს ჯგუფიდან აშშ-ში წასვლისა, ის აგრძელებს ქვარტეტში მღერას [[1967]] წლამდე.

==1967 – 1996 წლები==
1967 წელს პორტუონდო სრული დატვირთვით სოლო კარიერაზე გადადის და იმავე წელს კუბას წარმოადგენს სოპოტის ფესტივალზე [[პოლონეთი|პოლონეთში]], ხუანიტო მარკესის “კომო უნ მილაგრო”-ს შესრულებით. სოლო ნამუშევრებთან ერთად, 70-იანებში ის ასევე ჩარანგასთან მღერის ბენდში “ორქესტრა არაგონ” და მათთან ერთად ტურებში მოგზაურობს ძირითადად კომუნისტურ სამყაროში (თუმცა არა მხოლოდ).

[[1974]] წელს გიტარისტ [[როხა, მარტინ|მარტინ როხასთან]] ერთად ის სწერს შემდგომში კრიტიკოსთა მიერ ყველაზე მნიშვნელოვნად შეფასებულ ალბომს, რომელშიც ის [[ალიენდე, სალვადორ|სალვაროდ ალიენდესა]] და ჩილელ ხალხს უმღერის ავგუსტო პინოჩეტის მიერ სამხედრო გადატრიალების ერთი წლის თავზე. ალბომის სხვა ჰიტებშია ასევე მისი ულამაზესი სიმღერა “ჰასტა სიემპრე” მიძღვნილი [[გევარა, ერნესტო|ერნესტო “ჩე” გევარასადმი]].

70-80-იან წლებში პორტუონდო საკმაო წარმატებით სარგებლობს, როგორც შინ ასევე საზღვარგარეთ, ტურებით, ალბომებით (მათ შორის მისი კომეციულად ყველაზე წარმატებული ჩანაწერები [[ალვარეზი, ადალბერტო|ადალბერტო ალვარეზთან]] - [[1984]]), კინოროლებით და საკუთარი სატელევიზიო სერიალებით. თუმცა მისი სერიოზული საერთაშორისო აღიარება [[1996]] წლიდან იწყება.

==ბუენა ვისტას სოციალური კლუბი და შემდეგ==
1996 წლის [[ბუენა ვისტას სოციალური კლუბი|ბუენა ვისტას სოციალური კლუბის]] ალბომში პორტუონდო მღერის დუეტში [[სეგუნდო, კომპაი|კომპაი სეგუნდოსთან]]. ამას შედეგად არა მხოლოდ მეტი ტურები ([[კარნეგი ჰოლი|კარნეგი ჰოლში]] შესრულებით) და უიმ უენდერის ფილმ “ბუენა ვისტას სოციალური კლუბი” გამოჩენა, არამედ ორი მსოფლიო მნიშვნელობის ახალი ალბომი მოჰყვა: “ბუენა ვისტას სოციალური კლუბი წარმოგიდგენთ: ომარა პორტუონდო” ([[2000]]) და “ფლორ დე ამორ” ([[2004]]).

==დისკოგრაფია==
[[სურათი:Omara_01.jpg|thumb|right|ბვსკ წარმოგიდგენთ: ომარა პორტუონდო, 2000]]
[[სურათი:Omara_02.jpg|thumb|right|ფლორ დე ამორ, ომარა პორტუონდო, 2004]]
*1950s: ''Amigas'' (''Cuarteto las d'Aida''-ს მიერ)
*1996: ''Palabras''
*1996: ''Buena Vista Social Club''
*1997: ''Omara Portuondo &amp; Martin Rojas''
*1997: ''A Toda Cuba le Gusta'' (''Afro-Cuban All Stars'' მიერ)
*1999: ''Desafios'' (ჩუჩო ვალდესთან)
*1999: ''Oro Musical''
*1999: ''Magia Negra''
*1999: ''Buena Vista Social Club Presents Ibrahim Ferrer''
*2000: ''Buena Vista Social Club Presents Omara Portuondo''
*2000: ''Roots of Buena Vista''
*2000: ''La Colecci&oacute;n Cubana''
*2001: ''Pensamiento''
*2001: ''La Sitiera''
*2001: ''You''
*2002: ''18 Joyas Ineditas''
*2002: ''La Gran Omara Portuondo''
*2002: ''La Novia del Filin''
*2002: ''Dos Gardenias''
*2004: ''Flor De Amor''

==რესურსები ინტერნეტში==
*[http://www.pbs.org/buenavista/musicians/bios.html ბუენა ვისტას სოციალური კლუბის ბიოგრაფიები]

[[კატეგორია:კუბელები]]
[[კატეგორია:მომღერლები]]

[[de:Omara Portuondo]]
[[en:Omara Portuondo]]
[[eo:Omara Portuondo]]
[[es:Omara Portuondo]]
[[fr:Omara Portuondo]]
