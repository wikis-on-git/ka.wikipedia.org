'''ალაზნის არხი''', სარწყავი არხი აღმოსავლეთ საქართველოში, შიგნიკახეთში, [[ალაზანი|მდ. ალაზნის]] მარჯვენა მხარეზე. აგებული იყო XII საუკუნეში, 199 კმ სიგრძისა იყო და რწყავდა 53 ათას ჰექტარ მიწას. საუკუნეების განმავლობაში არაერთხელ დანგრეულა და ისევ აღდგენილია. მოგვიანებით აშენდა თანამედროვე საინჟინრო ნაგებობა - ალაზნის მაგისტრალური სარწყავი არხი (ნაწილობრივი ექსპლუატაცია - 1930, დამთავრდა 1933). არხის გამტარობა 18 მ³/წმ. რწყავს [[თელავის რაიონი|თელავის]], [[გურჯაანის რაიონი|გურჯაანის]], [[სიღნაღის რაიონი|სიღნაღისა]] და [[დედოფლისწყაროს რაიონი|დედოფლისწყაროს]] რაიონების მიწებს (35 ათ. ჰა). 1964 წელს დაიწყო ზემო ალაზნის სარწყავი სისტემის მშენებლობა, რომელიც საქართველოში ყველაზე დიდი საირიგაციო ნაგებობა იქნება. მისი მეშვეობით მოირწყვება შიგნი- და გარეკახეთის 100 ათასზე მეტი ჰა მიწა.
