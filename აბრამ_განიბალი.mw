'''განიბალი, აბრამ''' (იბრაგიმ) პეტრეს ძე (* დაახლოებით [[1697]], [[ლაგონი]], ჩრდილოეთ [[ეთიოპია]] ―  † [[14 მაისი]], [[1781]], [[სუიდა]], [[რუსეთი]]), [[რუსები |რუსი]] სამხედრო ინჟინერი, გენერალ-ანშეფი ([[1759]]). [[პუშკინი, ალექსანდრე|ა. პუშკინის]] პაპის (დედის მხრიდან) მამა. წარმოშობით [[ეთიოპელები|ეთიოპი]] თავადის ვაჟი. 7 წლისა [[თურქები|თურქებმა]] მძევლად წაიყვანეს. [[1706]] რუსეთის ელჩმა [[კონსტანტინოპოლი|კონსტანტინოპოლში]] ს. რაგუზსკიმ [[პეტრე I|პეტრე I-ს]] აჩუქა. [[1707]] წელს მონათლეს და ნათლიის პეტრე I-ის პატივსაცემად პეტრე დაარქვეს, მაგრამ [[1737]]-მდე საბუთებში აბრამ პეტრეს ძედ იხსენიება. შემდგომში მიიღო გვარი - განიბალი. [[1706]]-[[1717]] წლებში განიბალი პეტრე I-ის კამერდინერი და მდივანი იყო. [[1717]]-[[1723]] წლებში სამხედრო საინჟინრო საქმეს სწავლობდა [[საფრანგეთი|საფრანგეთში]].  რუსეთში დაბრუნების შემდეგ ხელმძღვანელობდა საინჟინრო სამუშაოებს. [[1726]] დაწერა წიგნი სამხედრო საინჟინრო ხელოვნებაზე. [[1727]]-[[1731]] გადასახლებული იყო [[ციმბირი|ციმბირში]]. ელისაბედის დროს აღიდგინა დაკარგული უფლებები და დაწინაურდა. [[1737]] მეორე ცოლთან შეეძინა ვაჟი - ოსიპო (ა. პუშკინის პაპა). ა. პუშკინმა თავისი დიდი პაპის სახე დახატა მოთხრობაში "პეტრე დიდის ზანგი".

[[კატეგორია:რუსები]]
[[en:Abram Petrovich Gannibal]]
[[ru:Ганнибал, Абрам Петрович]]
