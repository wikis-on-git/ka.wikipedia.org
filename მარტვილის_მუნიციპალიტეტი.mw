'''მარტვილის რაიონი''' - ადმინისტრაციულ-ტერიტორიული [[რაიონი]] [[სამეგრელოს და ზემო სვანეთის მხარე|სამეგრელოს და ზემო სვანეთის მხარეში]]. რაიონის ტერიტორია [[1917]]-მდე შედიოდა ქუთაისის გუბერნიის სენაკის მაზრაში მარტვილის რაიონის სახელით, [[1921]]-დან სენაკის მაზრაში. [[1930]]-დან დამოუკიდებელი რაიონია. [[1936]]-[[1990|90]] წლებში გეგეჭკორის რაიონი ერქვა.


==ბუნება==
მდებარეობს დასავლეთ საქართველოში, [[ოდიშის დაბლობი|ოდიშის დაბლობზე]] (სამხრეთი ნაწილი) და [[ეგრისის ქედი|ეგრისის ქედის]] მთისწინეთში (ცენტრალური ნაწილი) და მის სამხრეთ კალთებზე (ჩრდილოეთი ნაწილი). ტერიტორია - 881 კვ.კმ., მათ შორის სასოფლო-სამეურნეო სავარგულებს უკავია 300 კვ.კმ. რაიონის ტერიტორიაზე მიედინება მდინარეები [[ტეხური]] და [[აბაშისწყალი]], რომლებიც სათავეს იღებენ ეგრისის ქედზე. მთავარი წიაღისეული სიმდიდრეა სამშენებლო კირქვა, აგრეთვე მინერალური წყლები - ლებარდე, ჩეგოლა და სხვა.


==მოსახლეობა==
მოსახლეობის რიცხოვნობა - 45 ათასი კაცი; სიმჭიდროვე - 49 კაცი კვ.კმ-ზე. რაიონში 77 დასახლებული პუნქტია: 1 [[ქალაქი]] და 76 [[სოფელი]]. 


==მმართველობა==
რაიონის ადგილობრივი თვითმმართველობის უმაღლესი ორგანოა რაიონის [[საკრებულო]], აღმასრულებელი ორგანო - რაიონის [[გამგეობა]]. მმართველობის ადმინისტრაციული ერთეულებია:

* ''ქალაქის საკრებულო'' - 1: [[მარტვილი]];
* ''თემის საკრებულო'' - : აბედათის, ბანძის, გაჭედილის, გურძემის , დიდი ჭყონის, დოშაყის, ვედიდკარის, თამაკონის, ინჩხურის, კიწიის, კურზუს, ლეხაინდრავოს, ნაგვაზავოს, ნახუნაოს, ნაჯახაოს, სალხინოს, სერგიეთის, ტალერის, ხუნწის;
* ''სოფლის საკრებულო'' - 1: ონოღია.


==ეკონომიკა==
ძირითადი დარგებია [[მეჩაიეობა]], მარცვლეულის მეურნეობა, [[მეცხოველეობა]] და [[მეაბრეშუმეობა]]. მნიშვნელოვანია აგრეთვე [[მეხილეობა]] და [[მევენახეობა]]. მრეწველობა ძირითადად ემყარება ადგილობრივ სასოფლო-სამეურნეო ნედლეულსა და ჰიდროენერგორესურსებს. არის ჩაის და ღვინის ქარხნები. რაიონის ტერიტორიაზე გადის ადგილობრივი მნიშვნელობის გზები.


==კულტურა==
რაიონში 62 სახელმწიფო და 1 კერძო ზოგადსაგანმანათლებლო [[სკოლა|სკოლაა]], 2 საშუალო პროფესიული სასწავლებელი, 21 [[ბიბლიოთეკა]], 1 [[თეატრი]] და 1 [[მუზეუმი]]. 


==ღირშესანიშნაობანი==
*''ისტორიული ძეგლები'': მარტვილის (ჭყონდიდის) სამონასტრო ანსამბლი, წაჩხურის მთავარანგელოზის ეკლესია, თამაკონის ციხე, აბედათის ციხე-დარბაზი, ნოღის ციხე.


{{სამეგრელო-ზემო სვანეთი}}
[[კატეგორია:სამეგრელოს და ზემო სვანეთის მხარე]]
