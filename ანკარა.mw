[[სურათი:Ankara City Center.jpg|thumb|300px|ხედი ანკარის ცენტრზე]]
'''ანკარა''' [[თურქეთი|თურქეთის]] [[დედაქალაქი]] და ქვეყნის სიდიდით მეორე ქალაქია [[სტამბოლი|სტამბოლის]] შემდეგ. ქალაქის მოსახლეობა 4.319.167-ს შეადგენს (პროვინციისა 5.153.000, 2005 ცენზით) და ზღვის დონიდან 850 მ სიმაღლეზეა. ქალაქს უწინ ''ანგორა'' ან ''ენგიურიუ'' ექვა, რომაულ, კლასიკურ და ჰელენისტურ პერიოდებში კი ''ანკირა'' ( Ἄγκυρα - Áŋkyra). ქალაქი ასევე ანკარის პროვინციის დედაქალაქია.

ანკარა [[ანატოლია|ანატოლიის]] ცენტრში მდებარეობს და მნიშვნელოვანი სავაჭრო და ინდუსტრიული ცენტრია. აქ მდებარეობს თურქეთის აღმასრულებელი და საკანონმდებლო მმართველობა და უცხოეთის ყველა საელჩო. ისტორიულად ქალაქი განთქმული იყო აქ მოშენებული განსაკუთრებული ჯიშის თხებით, დამახასიათებელი გრძელი ბეწვით და მისგან დამზადებული შალით ([[ანგორას შალი]]), ასევე განსაკუთრებული ჯიშის კატით ([[ანკარას კატა]]), თეთრი კურდღლებით, მსხლით, თაფლითა და რეგიონის მუსკატის ყურძნით.

ანკარა ციცაბო და კლდოვან ფერდებზეა აშენებული, რომელიც 170 მ-ით მაღლდება ენგური-სუს ხეობის მარცხენა სანაპიროდან. ქალაქის კოორდინატებია 39°52'30" N, 32°52' E (39.875, 32.8333). ქალაქი ქვეყნის ერთ-ერთ ყველაზე მშრალ ადგილასაა გაშენებული და გარშემორტყმულია უნაყოფო, გამოუსადეგარი სტეპური [[ფლორა|ფლორით]], რომელზეც მიმოფანტულია ჰიტიტთა, ფიგიელთა, ოსმანთა, ბიზანტიელთა და რომალეთა არქეოლოგიური ელემენტები. მას მკვეთრი კონტინენტური კლიმატი ახასიათებს ცივი თოვლიანი ზამთრითა და ცხელი მშრალი ზაფხულით. ნალექი ძირითადად გაზაფხულსა და შემოდგომაზე მოდის.

ქალაქის ერთ-ერთ ციცაბო ფერდობზე ძველი ციხე-სიმაგრის ნარჩენებია, რაც წარმტაც პანორამას ქმნის, თუმცა ქალაქის განაშენება ცუდად იყო დაგეგმილი და ის ძირითადად მზეზე გამშრალი ტალახის აგურით ნაგები შენობებისა და ვიწრო ქუჩებისგან შედგება. ქალაქში აქაიქ შემორჩენილია ბერძნული, რომაული და ბიზანტიური არქიტექტურა, მათ შორის ყველაზე განსაკუთრებულია აუგუსტუსის ტაძარი, რომლის კედლებზე აღბეჭდილია მისი განთქმული ''Monumentum Ancyranum''.

{{ესკიზი}}

[[კატეგორია:ევროპის დედაქალაქები]]
[[კატეგორია:თურქეთის ქალაქები]]
[[კატეგორია:აზიის დედაქალაქები]]

[[ar:أنقرة]]
[[az:Ankara]]
[[bg:Анкара]]
[[bs:Ankara]]
[[ca:Ancyra]]
[[cs:Ankara]]
[[cy:Ankara]]
[[da:Ankara]]
[[de:Ankara]]
[[el:Άγκυρα]]
[[en:Ankara]]
[[eo:Ankara]]
[[es:Ankara]]
[[fa:استان آنکارا]]
[[fi:Ankara]]
[[fr:Ankara]]
[[gl:Ancara - Ankara]]
[[he:אנקרה]]
[[hr:Ankara]]
[[hu:Ankara]]
[[ia:Ankara]]
[[id:Ankara]]
[[io:Ankara]]
[[it:Ankara]]
[[ja:アンカラ]]
[[ko:앙카라]]
[[ku:Enqere]]
[[la:Ancyra]]
[[lb:Ankara]]
[[lt:Ankara]]
[[nds:Ankara]]
[[nl:Ankara]]
[[nn:Ankara]]
[[no:Ankara]]
[[pl:Ankara]]
[[pt:Ancara]]
[[ro:Ankara]]
[[ru:Анкара]]
[[simple:Ankara]]
[[sk:Ankara]]
[[sl:Ankara]]
[[sr:Анкара]]
[[sv:Ankara]]
[[tr:Ankara (şehir)]]
[[uk:Анкара]]
[[zh:安卡拉]]
