'''სამეგრელო''' [[საქართველო|საქართველოს]] ისტორიულ-გეოგრაფიული მხარეა. ეს არის მდინარე [[რიონი|რიონს]], [[ცხენისწყალი|ცხენისწყალს]], [[ენგური|ენგურსა]] და [[შავი ზღვა|შავ ზღვას]] შორის მოქცეული ტერიტორია. სახელწოდება მომდინარეობს ისტორიული მხარის [[ეგრისი|ეგრისისაგან]]. ქართულ წერილობით წყაროებში იხსენიება [[XII]] ს-დან. თავდაპირველად გაიგივებული იყო მთლიანად დასავლეთ საქართველოსთან, [[XIII]]-[[XV]] სს-ში უკვე ვიწრო მნიშვნელობა აქვს - აღნიშნავს მეგრელებით დასახლებულ ტერიტორიას მდინარე ფსირცხასა და ცხენისწყალს შორის.


გვიანდელ შუა საუკუნეებში ამ ტერიტორიაზე [[ოდიშის სამთავრო]] შეიქმნა, ახალი სახელწოდებაც აქედან მიიღო - [[ოდიში]]. [[XVII]] ს-დან [[აფხაზები|აფხაზ]] ფეოდალთა მოძალების შედეგად, დროთა განმავლობაში სამთავროს საზღვარმა ჯერ მდინარე [[კელასური|კელასურზე]], შემდეგ [[ღალიძგა|ღალიძგაზე]], ბოლოს კი ენგურზე გადმოინაცვლა.


დღევანდელი ადმინისტრაციულ-ტერიტორიული დაყოფით სამეგრელო შედის [[სამეგრელო-ზემო სვანეთის მხარე|სამეგრელო-ზემო სვანეთის მხარეში]] და მოიცავს [[აბაშის რაიონი|აბაშის]], [[ზუგდიდის რაიონი|ზუგდიდის]], [[მარტვილის რაიონი|მარტვილის]], [[სენაკის რაიონი|სენაკის]], [[ჩხოროწყუს რაიონი|ჩხოროწყუს]], [[წალენჯიხის რაიონი|წალენჯიხის]] და [[ხობის რაიონი|ხობის]] რაიონების ტერიტორიას.

[[კატეგორია:საქართველოს ისტორიულ-გეოგრაფიული მხარეები]]
[[ca:Mingrèlia]]
[[de:Mingrelien]]
[[en:Samegrelo]]
[[eo:Samegrelo]]
[[et:Samegrelo]]
