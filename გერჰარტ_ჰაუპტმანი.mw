[[სურათი:Gerhart Hauptmann 1905 Foto Jacob Hilsdorf.jpeg|thumb|right|გერჰარტ ჰაუპტმანი (1905 წ.)]]
'''ჰაუპტმანი, გერჰარტ''' (* [[15 ნოემბერი]], [[1862]], [[ობერზალცბრუნი]] ― † [[6 აპრილი]], [[1946]], [[აგნეტენდორფი]]), [[გერმანელები|გერმანელი]] მწერალი. [[ნობელის პრემია|ნობელის პრემიის]] ლაურეატი ([[1912]]). XIX საუკუნის 80-იან წლებში ლექსებით გამოვიდა ლიტერატურის ასპარეზზე. მის პირველ მოთხრობებში უკვე შეიმჩნეოდა ნატურალისტური ტენდენციები. სახელი გაითქვა დრამით "მზის ამოსვლის წინ" ([[1889]]), რომლის თემა - ბურჟუაზიული ოჯახის რღვევა - მის არაერთ ნაწარმოებში დამკვიდრდა ("დაზავების ზეიმი", [[1890]]; "მარტოხელანი", [[1891]]). ჰაუპტმანი მიჩნეული იყო გერმანული [[ნატურალიზმი|ნატურალიზმის]] მეთავედ, თუმცა მის შემოქმედებაში თვალსაჩინოა რეალისტური ელემენტებიც, აგრეთვე პესიმისტური ინტონაცია. თემისა და სტილის მხრივ ნოვატორულად აღიარეს მისი დრამა "ფეიქრები" ([[1892]]). ჰაუპტმანმა მრავალ ჟანრში სცადა კალამი, წერდა [[ლექსი|ლექსებს]], [[კომედია|კომედიებს]], [[დრამა|დრამებს]], [[ზღაპარი|ზღაპრებს]]; აღსანიშნავია ისტორიული ტრაგედია "ფლორიან გაიერი" ([[1896]]). [[I მსოფლიო ომი|I მსოფლიო ომის]] დროს პაციფისტის პოზიცია ეკავა; ამ პერიოდში ისტორიული და მითოლოგიური თემებით გატაცებასთან ერთად გადაიხარა ირაციონალიზმისკენ (დრამები "ზამთრის ბალადა", [[1917]]; "თეთრი მხსნელი", [[1920]]; რომანი "გიჟი ქრისტეისითა - ემანუელ კვინტი", [[1910]] და სხვები), ფაშიზმის წლებში დაწერა ავტობიოგრაფიული რომანი "ჩემი სიჭაბუკის თავგადასავალი" (ტ. 1-2, [[1937]]), დრამატული ტეტრალოგია ბერძნული ლეგენდის სიუჟეტზე ([[1941]]-[[1944]]); ნაციზმისადმი მტრული განწყობილება გამოჩნდა მის პოემაში "დიდი სიზმარი" ([[1942]]-[[1943]]). სიკვდილის წინ [[1945]] წელს, აირჩიეს "კულტურბუნდის" საპატიო პრეზიდენტად.

ჰაუპტმანის შემოქმედებას ქართული საზოგადოება უკვე XX საუკუნის დასაწყისშივე იცნობდა.[[ 1902]] "მოამბის" მე-2 - მე-4 ნომრებში გამოქვეყნდა ვინმე იან-იანის თარგმანი "დაძირული ზარი" (დაიდგა [[1915]]); ქართულ სცენაზე იდგმებოდა ჰაუპტმანის პიესები - "დაზავების ზეიმი" სათაურით "ავადმყოფი ხალხი" ([[1901]]), "წავის ქურქი" სათაურით "მელანიას ოინები" ([[1903]]), "როზა ბერნდი" (1904), "ფეიქრები" ([[1904]]-1905, გამოქვეყნდა [[1910]]), "მარტოხელანი" ([[1906]]), "ამხანაგი კრემპტონი" ([[1907]]), "მზის ამოსვლამდეს" ([[1910]]), "ჰანელეს ამაღლება" ([[1911]]), "მიხაელ კრამერი" ([[1911]]), "შლუკი და იაუ" ([[1912]]), "ვილჰელმ ჰენშელი" ([[1915]]); [[1979]] "მზის ჩასვლის წინ" დაიდგა მარჯანიშვილის სახელობის სახელმწიფო თეატრში (რეჟისორი მ. ჟვანია).

ჰაუპტმანის შემოქმედებას მიუძღვნა წერილი [[აბაშიძე, კიტა|კ. აბაშიძემ]] - "ჰაუპტმანის ახალი პიესის გამო" (გაზეთი "ივერია", [[1906]], № 7) და სხვა.

[[კატეგორია:გერმანელები]]
[[კატეგორია:დაბადებული  1862]]
[[კატეგორია:გარდაცვლილი  1946]]

[[bg:Герхарт Хауптман]]
[[de:Gerhart Hauptmann]]
[[en:Gerhart Hauptmann]]
[[eo:Gerhart HAUPTMANN]]
[[es:Gerhart Hauptmann]]
[[fr:Gerhart Hauptmann]]
[[io:Gerhart Hauptmann]]
[[ja:ゲアハルト・ハウプトマン]]
[[nl:Gerhart Hauptmann]]
[[pl:Gerhart Hauptmann]]
[[ro:Gerhart Hauptmann]]
[[sv:Gerhart Hauptmann]]
[[th:แกร์ฮาร์ท โยฮัน โรแบร์ท เฮาพ์ทมันน์]]
