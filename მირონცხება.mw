'''მირონცხება''', [[ქრისტიანობა|ქრისტიანული]] [[სარწმუნოება|სარწმუნეობის]] ერთი 7 საიდუმლოებათგანი, მიმდევრობით მეორე, [[ნათლობა|ნათლობის]] შემდეგ, თითქმის მისი შემადგენელი ნაწილი, მაგრამ [[ეკლესია]] ამტკიცებს, რომ ეს ცალკე საიდუმლოებაა, უფლის მადლის გადმოსვლის ნიშანი მოსანათლავზე, რომელიც ამით [[ეკლესია|ეკლესიის]] წიაღში გადადის და სულიერი ცხოვრება [[ქრისტიანობა|ქრისტიანი]] კაცისა იწყება. რიტუალი სრულდებოდა [[ეპისკოპოსი|ეპისკოპოსის]] მიერ ხელის დადებით, შემდეგ მორწმუნეთა გამრავლების გამო გამარტივდა [[მირონი|მირონის]] – სურნელოვანი ნახარში ზეთის წაცხებით შუბლზე, ყურებზე, ნესტოებზე, თვალებზე, ხელ–ფეხზე. ხელის დადება კი მღვდლობის წესად დაკანონდა (II და IV საეკლესიო ყრილობები ხელის დადებას აღარც ახსენებენ). საქმე მოციქულთა უკვე იძლევა ამ წესის გასაღებს, რასაც [[იესო ქრისტე|იესოს]] სიტყვები მიუთითებს სახარებაში ("ბანილ იყვნეს სახელითა უფლისა იესოსითა. მაშინ დასხმიდეს ხელთა მათ ზედა, და მიაქუნდა სული წმინდა"). ხელის დადება, მერე მირონცხება ახალ აღთქმაში სხვაგანაც ნახსენებია. აქედან მომდინარეობს ტერმინი ხელდასხმა.

{{რელიგია}}
[[კატეგორია:ქრისტიანობა]]

[[de:Salbung]]
[[sv:Smörjelse]]
[[en:Anointing]]
