'''გიუნთერ ფონ კლუგე''' ([[გერმ.]]: Günther von Kluge) (* [[30 ოქტომბერი]], [[1882]], [[პოზნანი]], [[პოლონეთი]]; † [[19 აგვისტო]], [[1944]], [[მეცი]], [[საფრანგეთი]]) - [[გერმანელები|გერმანელი]] სამხედრო მოღვაწე, [[ვერმახტი|ვერმახტის]] [[გენერალ-ფელდმარშალი]].



== ბიოგრაფია ==
[[სურათი:435px-Gunthervonkluge.jpg|thumb|გიუნთერ ფონ კლუგე]]
გიუნთერ ფონ კლუგე დაიბადა სამხედრო ტრადიციების მქონე ოჯახში. მამამისი მაქს კლუგე [[პრუსია|პრუსიელი]] გენერალ-მაიორი იყო და [[1913]] წელს მემკვიდრეობით არისტოკრატთა რანგში იქნა აყვანილი. თავისი ნიჭის გამო კლუგე კადეტთა კორპუსის სასწავლებელში იქნა მიღებული და მეტასახელად „ჭკვიან ჰანსს“ ("kluger Hans") ეძახდნენ. აქედან წარმოიშვა მისი მეტსახელი „ჰანსი“. 

[[1901]] წელს გიუნთერ ფონ კლუგე პრუსიის არმიაში შევიდა. [[პმო|პირველი მსოფლიო ომის]] დროს იგი გენშტაბის ოფიცრად მსახურობდა [[კაპიტანი|კაპიტნის]] სამხედრო წოდებით.

გიუნთერ ფონ კლუგემ რაიხსვერში სწრაფი კარიერა გაიკეთა - [[1930]] წელს ის უკვე [[მაიორი]] იყო, [[1933]] წელს - [[გენერალ-მაიორი]], [[1934]] წელს - [[გენერალ-ლეიტენანტი]], [[1936]] - წელს არტილერიის [[გენარალი]]. [[მმო|მეორე მსოფლიო ომის]] დროს პოლონეთისა და საფრანგეთის კამპანიებში იგი ხელმძღვანელობდა მე-4 არმიას. იმავე არმიას ხელმძღვანელობდა იგი [[სსრკ]]-ს წინააღმდეგ ომშიც.

[[1940]] წლის [[19 ივლისი|19 ივლისს]] გიუნთერ ფონ კლუგეს [[გენერალ-ფელდმარშალი|გენერალ-ფელდმარშლის]] წოდება მიენიჭა და [[1941]] წლის [[18 დეკემბერი|18 დეკემბერს]] დაინიშნა «[[არმიათა ჯგუფი „მიტე“|არმიათა ჯგუფ „მიტეს“]]» უმაღლეს მთავარსარდლად.

მისი გენშტაბის პირველი ოფიცერი [[ტრესკო, ჰენინგ ფონ|ჰენინგ ფონ ტრესკო]] ცდილობდა კლუგე «[[ვიდერშტანდი|ვიდერშტანდის]]» გენერლებთან დაეკავშირებინა. ამისთვის ხელსაყრელი გარემოება შეიქმნდა, როცა გენერალ-ფელდმარშალი [[1943]] წლის [[12 ოქტომბერი|12 ოქტომბერს]] ავტოავარიაში მოჰყვა და იძულებული გახდა სამკურნალოდ დიდი ხნით გერმანიაში დაბრუნებულიყო.

[[1944]] წლის [[7 ივლისი|7 ივლისს]] იგი დასავლეთ ფრონტის მთავარსარდლის პოსტზე დაინიშნა, ხოლო იმავე წლის [[17 ივლისი|17 ივლისს]] «[[არმიათა ჯგუფი „ბ“|არმიათა ჯგუფ „ბ“]]»-ს ხელმძღვანელობა ჩაიბარა. «ვიდერშტანდის» გენერალთა აზრით მას მთავარი როლი უნდა ეთამაშა დასავლეთის არმიების კონტროლის ქვეშ მოქცევაში. თავიდან კლუგე ყოყმანობდა, ხოლო როცა [[1944 წლის 20 ივლისის პუტჩი|ფიურერზე განხორციელებული თავდასხმის]] შემდეგ  ჰიტლერის გადარჩენის ამბავი გაიგო მან «ვიდერშტანდთან» ყოველგვარი კავშირი გაწყვიტა. 
მიუხედავად ამისა იგი [[გესტაპო|გესტაპოს]] ინტერესის არეალში მოექცა და [[1944]] წლის [[17 აგვისტო|17 აგვისტოს]] თანამდებობიდან გადაყენებულ იქნა. მის ადგილზე დაინიშნა [[მოდელი, ვალტერ|ვალტერ მოდერლი]]. გიუნთერ ფონ კლუგე ჰიტლერისადმი მიწერილ წერილში ფიურერს თავის ლოიალობას უმტკიცებდა და წერდა რომ მას მისთვის არასდროს უღალატია. [[1944]] წლის [[19 აგვისტო|19 აგვისტოს]] გერმანიისკენ მიმავალმა გენერალ-ფელდმარშალმა ქალაქ [[მეცი|მეცთან]] მანქანაში კალიუმის ციანიდით თავი მოიკლა.

[[1930]] წლიდან სიკვდილამდე გიუნთერ ფონ კლუგე ოჯახთან ერთად ცხოვრობდა საკუთარ მამულში სოფელ ბიონეში, ქალაქ [[რათენო|რათენოსთან]] ([[ბრანდენბურგი (მხარე)|ბრანდენბურგი]]). მისმა მეუღლემ მათილდემ ეს მამული ბიძის რობერტ ფონ ბრიზენის სიკვდილის შემდეგ მემკვიდრეობით მიიღო.

[[1944]] წლის [[1 სექტემბერი|1 სექტემბერს]] ბიონეს მამულში ფონ ბრისტების და ფონ ბრიზენების საგვარეულო მავზოლეუმის ახლოს იგი სრული სამხედრო პატივით იქნა დაკრძალული. მის დასაფლავებაზე პოლიტიკური პირები არ მოსულან. გიუნთერ ფონ კლუგე სურვილისამებრ მიწაში იქნა დასაფლავებული.

ომის დამთავრების შემდეგ მისი გვამი საფლავიდან ამოღებულ იქნა უცნობი პირების მიერ. დღემდე უცნობია ვისი დავალებით მოხდა ეს და სად იქნა გვამი წაღებული.


== ჯილდოები ==


*ფრონტზე მებრძოლთა ღირსების ჯვარი - Ehrenkreuz für Frontkämpfer
* დაჭრილთა ნიშანი (1918) შავ ფერში - Verwundetenabzeichen (1918) in Schwarz
* 1938 წლის 13 მარტის სამახსოვრო მედალი - Medaille zur Erinnerung an den 13. März 1938
* 1938 წლის 1 ოქტომბრის სამახსოვრო მედალი - Medaille zur Erinnerung an den 1. Oktober 1938
* აღმოსავლეთ ფრონტზე 1941/42 წლის ზამთრის ომის მედალი - Medaille Winterschlacht im Osten 1941/42
* ვერმახტის რაპორტში ოთხგზის მოხსენიება - Viermalige Nennung im Wehrmachtsbericht
* [[რკინის ჯვარი (ორდენი)|რკინის ჯვარი]] (1914) მე-2 და 1-ლი კლასის - Eisernes Kreuz (1914) 2. und 1. Klasse
* რკინის ჯვარი (1939) მე-2 და 1-ლი კლასის - Eisernes Kreuz (1939) 2. und 1. Klasse
* [[ჰოენცოლერნთა სამეფო სახლის ორდენი|ჰოენცოლერნთა სამეფო სახლის ორდენის]] რაინდის ჯვარი ხმლებით - Ritterkreuz des Hausordens von Hohenzollern mit Schwertern
* რკინის ჯვრის რაინდის ჯვარი მუხის ფოთოლით და ხმლებით - Ritterkreuz des Eisernen Kreuzes mit Eichenlaub und Schwertern
* რაინდის ჯვარი (30.09.1939) - Ritterkreuz 
* მუხის ფოთოლი (18.01.1943) - Eichenlaub 
* ხმლები (29.10.1943) - Schwerter

[[კატეგორია:გერმანელები]]
[[კატეგორია:გერმანელი სამხედრო მოღვაწეები]]
[[კატეგორია:დაბადებული  1882]]
[[კატეგორია:გარდაცვლილი  1944]]


[[bg:Гюнтер фон Клюге]]
[[de:Günther von Kluge]]
[[en:Günther von Kluge]]
[[es:Günther von Kluge]]
[[fr:Hans Günther von Kluge]]
[[it:Günther von Kluge]]
[[no:Günther von Kluge]]
[[pl:Günther von Kluge]]
[[pt:Günther von Kluge]]
[[sl:Günther von Kluge]]
[[sv:Günther von Kluge]]
