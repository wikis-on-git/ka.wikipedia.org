'''მალხაზ (მელქისედეკ) ანდრონიკაშვილი''' ( † დაახლოებით [[1822]]), [[ქართლ-კახეთის სამეფო|ქართლ-კახეთისა]] და [[იმერეთის სამეფო|იმერეთის სამეფოების]] პოლიტიკური მოღვაწე, [[იულონ ბატონიშვილი|იულონ ბატონიშვილის]] [[ეშიკაღასბაში]] (ცერემონიალისა და კარის დაცვის უფროსი). 

სახელი გაითქვა [[ლეკები|ლეკების]] წინააღმდეგ ბრძოლაში. ცოლად ჰყავდა [[ერეკლე II|ერეკლე II-ის]] ქალის - ელენეს ასული მაია (მარიამი), [[სოლომონ II|სოლომონ II-ის]] და. [[მათხოჯის ბრძოლა 1789|მათხოჯის ბრძოლაში]] ([[1789]]) დაამარცხა სოლომონ II-ის მოწინააღმდეგე [[დავით II, გიორგი VII-ის ძე|დავით გიორგის ძე]]. სოლომონმა სოლომონ II საცხოვრებლად იმერეთში მიიწვია და სვერის მიდამოებში უბოძა მამული 800 [[კომლი]] გლეხითურთ. ქართლ-კახეთის სამეფოს გაუქმების ([[1801]]) შემდეგ ანდრონიკაშვილს მიმოწერა და კავშირი ჰქონდა [[ირანი|ირანში]] მყოფ [[ალექსანდრე ბატონიშვილი, ერეკლე II-ის ძე|ალექსანდრე ბატონიშვილთან]]. [[1810]] [[იმერეთის აჯანყება 1810|იმერეთის აჯანყების]] დროს ებრძოდა რუსეთის ჯარს. იმერეთის სამეფოს გაუქმების შემდეგ სოლომონ ლიონიძესთან ერთად გადავიდა ახალციხეში. აქედან სოლომონ II-ის დავალებით ჯერ ოამალეთში გაემგზავრა დახმარების სათხოვნელად, შემდეგ კი ირანში. [[1815]] ჩავიდა [[ეჩმიაძინი|ეჩმიაძინში]] და სომეხთა კათალიკოსის შუამდგომლობით საქართველოს მთავარ-მართებლისაგან პატიება და სამშობლოში დაბრუნების ნებართვა მიიღო. გარდაცვალებამდე კახეთში ცხოვრობდა.


[[კატეგორია:ქართველები]]
[[კატეგორია:ქართველი პოლიტიკური მოღვაწეები]]
[[კატეგორია:გარდაცვლილი  1822]]
