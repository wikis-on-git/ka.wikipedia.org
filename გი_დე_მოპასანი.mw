[[სურათი:180px-Maupassant 2.jpg|thumb|right|გი დე მოპასანი]]
'''გი დე მოპასანი''' (სრული სახელი: '''ანრი რენე ალბერ გი დე მოპასანი''') (Henri René Albert Guy de Maupassant) (* [[5 აგვისტო]], [[1850]], მირომენილის ციხე-დარბაზი, ტურვილ-სიურ-არკის მახლბლად, ზღვისპირეთის სენა  ―  † [[6 ივლისი]],  [[1893]], პარიზი) - მე-19 საუკუნის პოპულარული [[ფრანგები | ფრანგი]] მწერალი, თანამედროვე  მოთხრობის სტილის ერთ-ერთი ფუძემდებელთაგანი. მისი მოთხრობები გამოირჩევა სტილის ეკონომიურობით და ლაკონური ხერხებით, რომლითაც მოვლენათა ფაბულა კულმინაციას აღწევს. მისი ზოგიერთი მოთხრობა შეიძლება საშინელებათა ისტორიების ჟანრს მივაკუთნოთ.

==ბიოგრაფია==
დაიბადა შატო დე მირომესნილში, დიეპთან ([[ნორმანდია]]), [[საფრანგეთი]]. მოპასანები ლორენთა ძველი გვარის შთამომავლები იყვნენ, რომლებიც ნორმანდიაში მე-18 საუკუნის შუა წლებში დასახლდნენ. მამამისმა 1848 წელს შეძლებული ბურჟუას ახალგაზრდა ქალიშვილზე, ლორა ლე პუატვენზე, იქორწინა.

ცამეტ წლამდე გი დედასთან ეტრეტაში, ვერჟის ვილაში, ცხოვრობდა ზღვის სანაპიროზე სოფლად, სადაც ის ძალიან დაუახლოვდა ბუნებას და სპორტს; ის ხშირად ადგილობრივ მეთევზეებთან სათევზაოდ გადიოდა ზღვაში და გლეხებთან პატუაზე საუბრობდა.

თავდაპირველად ივტოს სემინარიაში შედის, თუმცა შეგნებულად ახერხებს თავის გაგდებას. ამ ადრეული რელიგიური განათლებიდან მთელი ცხოვრების განმავლობაში მოსდევს რელიგიისადმი ხაზგასმული სიძულვილი. შემდეგ მას რუენის ლიცეუმში აგზავნიან სადაც თავს იჩენს, როგორც კარგი მოსწავლე და ინტერესს პოეზიისა და თეატრისადმი ამჟღავნებს.

[[1870]] წელს კოლეჯის დამთავრების შემდეგ მალევე ფრანკო-პრუსიის ომი იწყება და ის არმიაში მოხალისედ ეწერება. [[1871]] წელს ომის დამთავრების შემდეგ ის ნორმანდიას ტოვებს და პარიზში გადადის, სადაც თითქმის ათი წელი კლერკად მუშაობს საზღვაო დეპარტამენტში. ამ ხნის განმავლობაში მისი სპორტული აქტიურობა კვირაობით სენაზე კანოით ნაოსნობით შემოიფარგლებოდა.

პარიზში [[ფლობერი, გუსტავ|გუსტავ ფლობერი]], დედის ახლო მეგობარი, მას საკუთარი პროტექციის ქვეშ იყვანს და ეხმარება მის დებიუტში ჟურნალიზმსა და ლიტერატურაში. ფლობერის სახლში ის ხვდება ივან ტურგენევსა და ემილ ზოლას, ასევე რეალისტური და ნატურალისტური სკოლების მრავალ პროპაგანდისტს. ამ დროს ის წერს  რამდენიმე პოემასა და მცირე პიესას.

1878 წელს ის სახალხო ინსტრუქციის სამინისტროში გადაჰყავთ, სადაც რამდენიმე წამყვანი გაზეთის (‘ფიგარო’, ‘ჟილ ბლა’, ‘გალუასი’ და ‘ეხო დე პარი’) ედიტორი ხდება. თავისუფალ დროს მოთხრობებისა და მოკლე ესსეების წერას უთმობდა. 1880 წელს ის საკუთარ პირველ შედევრს "Boule de Suif" (სქელი ბურთი) აქვეყნებს, რომელსაც მყისიერი წარმატება ხვდა წილად. ფლობერის შეფასებით ეს “შედევრია, რომელიც დრო-ჟამს გაუძლებს”.

1880-იანი წლები მოპასანის ხოვრებაში ყველაზე ნაყოფიერი იყო. პირველი მოთხრობის მოტანილი წარმატების შემდეგ ის მეთოდურად მუშაობს და წელიწადში ორ ან სამ კრებულს უშვებს. ის წარმატებით ახერხებს ტალანტისა და პრაქტიკული ბიზნესის უნარის შეხამებას, რასაც მისთვის გავლენა და მატერიალური შეძლება მოაქვს.

1881 წელს გი მოკლე ისტორიების პირველ კრებულს აქვეყნებს სათაურით “La Maison Tellier” (ტელიეს სახლი), რომელიც ორ წელიწადში თორმეტჯერ გამოიცა. 1883 წელს ის პირველ რომანს “Une Vie” (ცხოვრება, ინგ. გამოცემებში - ქალის ცხოვრება) ასრულებს, რომლის 25.000 ასლი ერთ წელიწადში გაიყიდა. რომანებში ის თავს უყრის მოკლე ისტორიებში აქა იქ მიმობნეულ მცირე ეპიზოდებსა და დაკვირვებებს. მისი მეორე რომანი “Bel-Ami” (კარგი მეგობარი, 1885) ოთხ თვეში 37-ჯერ დაიბეჭდა. ამგავრი წარმატებების შემდეგ მისი გამომცემელი ჰავარდი მას ახალი შედევრების შექმნას უკვეთავს, რასაც მოპასანი საკმაოდ ადვილად ასრულებს - მისი კალმიდან  განუმეორებელი სტილი, თხრობა, კონცეფცია და სიღრმე წყალივით მოსჩქეფს. ამ დროს ის სწერს რომანს “პიერი და ჯეინი”, რომელიც მრავალთა აზრით მისი საკუთესო ნაწარმოებია.

საზოგადოებისგან განდგომილს გის მარტოობა და მედიტაცია უყვარდა. მას ბევრი უმოგზაურია ალჟირში, იტალიაში, ინგლისში, ბრეტანში, სიცილიასა და უვერნში, და ყოველი ვოიაჟიდან ახალი კრებულით ბრუნდებოდა. ის თავისი კერძო იახტით “ბელ-ამი” მოგზაურობდა, რომელსაც სახელი საკუთარი ნოველიდან დაარქვა. ამგვარი დაუდეგარი ცხოვრების სტილის მიუხედავად მას რამდენიმე იმხანად პოპულარული მეგობარი ჰყავდა: [[დიუმა, ალექსანდრე (უმცროსი)|ალექსანდრე დიუმა (უმც.)]] მას მამოვბრივი ზრუნვით ეკიდებოდა; ო-ლე-ბენში ის ჰიპოლიტ ტენს ხვდება და მოჯადოებულივით ამ ფილოსოფოს-ისტორიკოსის გავლენის ქვეშ რჩება.

მთელი ამ ხნის განმავლობაში ფლობერი მის ლიტერატურულ ნათლიად რჩებოდა. გის მეგობრობა ძმებ გონკორტებთან მცირე ხანს გრძელდება; მისი პირდაპირი და პრაქტიკული ნატურა ვერ ეგუება ჭორის, სკანდალისა, გაორებისა და ზურგსუკან კრიტიკის გარემოს, რომელიც ამ ორმა ძმამ შექმნა მათ გარშემო მე-18 საუკუნის სტილის სალონთა მსგავსად. მას სძულდა ჰუმანური კომედია, სოციალური ფარსი.

ცხოვრების ბოლო წლებში მას უყალიბდება სიმარტოვისადმი გაზვიადებული მიდრეკილება, თვით-იზოლაცია, სიკვდილისადმი მუდმივი შიში და სასჯელის მანია, რომელიც თან სდევდა ახალგაზრდობაში შეყრილ სიფილისის შემდეგ. 1891 წელს სულიერ ავადმყოფად შერაცხეს და ორ წელიწადში, [[1893]] წლის 6 ივლისს, საკუთარი 43-ე წლისთავამდე ერთი თვით ადრე გარდაიცვალა.

დაკრძალულია მონპარნასის სასაფლაოზე, პარიზში.

==წვლილი ლიტერატურაში==
მოპასანი თანამედროვე თხრობის სტილის ჩამოყალიბების ერთ-ერთ ფუძემდებელ მამად ითვლება. ფსიქოლოგიურად ორიენტირებული ტურგენევისა და [[ჩეხოვი, ანტონ|ჩეხოვისგან]] განსხვავებით მოპასანი მახვილგონიერ ფაბულას ანვითარებს, რომელიც შემდგომში მოდელად იქცა [[მოემი, სომერსეტ|სომერსეტ მოემისა]] და [[ო. ჰენრი|ო. ჰენრისთვის]]. მისი მოთხრობების იმიტაცია ნამდვილ და ყალბ სამკაულებზე (“Les bijoux') განმეორებულია მოემის (“მისტერ ყველაფრისმცოდნე”, “მარგალიტთა აცმა”) და [[ჯეიმს, ჰენრი|ჰენრი ჯეიმსის]] მიერ (“Paste”). როგორც გემოვნებიანი მწერალი უსაზღვრო პოპულარობით მოპასანი შეიძლება შევადაროთ [[სიმენონი, ჟორჟ|ჟორჟ სიმენონს]].

==მოთხრობები==
*''Ball-of-Fat'' (1880)
*''Mme. Tellier's Establishment'' (1881)
*''მადმაზელ ფიფი'' (1882)
*''Mother Savage'' (1884)
*''მის ჰარიეტ'' (1884)
*''ჩემი ბიძა ჟულსი'' (1884)
*''A Piece of String'' (1884)
*''ყელსაბამი'' (1885)
*''A Way to Wealth'' (1885)
*''The Horla'' (1887)


[[კატეგორია: ფრანგები]]
[[კატეგორია:ფრანგი მწერლები]]
[[კატეგორია:დაბადებული  1850]]
[[კატეგორია:გარდაცვლილი  1893]]

[[bg:Ги дьо Мопасан]]
[[de:Guy de Maupassant]]
[[en:Guy de Maupassant]]
[[eo:Guy de Maupassant]]
[[es:Guy de Maupassant]]
[[et:Guy de Maupassant]]
[[fi:Guy de Maupassant]]
[[fr:Guy de Maupassant]]
[[gl:Guy de Mapaussant]]
[[he:גי דה מופאסאן]]
[[io:Guy de Maupassant]]
[[it:Guy de Maupassant]]
[[ja:ギ・ド・モーパッサン]]
[[ko:기 드 모파상]]
[[nl:Guy de Maupassant]]
[[no:Guy de Maupassant]]
[[pt:Guy de Maupassant]]
[[ru:Мопассан, Ги де]]
[[sk:Guy de Maupassant]]
[[sr:Ги де Мопасан]]
[[sv:Guy de Maupassant]]
[[tr:Guy de Maupassant]]
[[vi:Guy de Maupassant]]
[[zh:莫泊桑]]
