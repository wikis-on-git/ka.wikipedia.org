'''ავშანი''', ''აბზინდა'' (Artemisia), მრავალწლოვან, იშვიათად ერთწლოვან, ბუჩქ-ბალახოვან მცენარეთა გვარი რთულ-ყვავილოვანთა ოჯახისა. ავშნის გვარი 500-მდე სახეობიდან კავკასიაში გვხვდება 27, ხოლო საქართველოში - 12 სახეობა. აქვს სწორმდგომი ღერო, ფესვები, ზოგს ([[ტარხუნა]] - Artemisia dracunculus) - კარგად განვითარებული ფესურები. ფოთლები დანაკვთულია და უმეტესად ლეგა. პატარა კალათები რთულ საგველანაირ ყვავილედს ქმნის. ნაყოფი თესლურია. ავშნის სახეობათა უმრავლესობა შეიცავს ეთეროვან ზეთებსა და გლიკოზიდებს, რომლებიც მედიცინაშიც იხმარება, მაგ., [[ხოროსანი]] (Artemisia cina) შეიცავს სანტონინისა და ცინეროლის ზეთებს, აბზინდა  (Artemisia absinthium) - ორნაირ გლიკოზიდსა (აბსინთინი და ანაბსინთინი) და ეთეროვან ზეთს. ავშნის ზოგიერთი სახეობა (ავშანი - Artemisia fragrans) გავრცელებულია აღმოსავლეთ საქართველოს ველებსა და ნახევრად უდაბნოებში და ქმნის ცხვრის ზამთრის საძოვრებს. ზოგი სახეობა (Artemisia taurica) შხამიანია, განსაკუთრებით ცხენებისათვის. არის აგრეთვე ავშნის დეკორატიული სახეობები - გიეში (Artemisia caucasica) და სარეველები (უჯანგარი - Artemisia annua, [[მამულა]] - Artemisia vulgaris, სამწვანე - Artemisia scoparia და სხვა). ავშნის ზოგი სახეობა უდაბნოებში მოძრავ ქვიშებს ამაგრებს.





[[ar:شيح]]
[[bg:Пелин]]
[[da:Bynke]]
[[de:Artemisia (Pflanze)]]
[[en:Artemisia (plant)]]
[[eo:Artemizio]]
[[fr:Armoise]]
[[he:לענה]]
[[it:Artemisia]]
[[lt:Kietis]]
[[nl:Alsem]]
[[no:Burot]]
[[pl:Bylica]]
[[ru:Полынь]]
[[sq:Artemisia (Bimë)]]
[[sv:Malörter]]
[[vi:Chi Ngải]]
