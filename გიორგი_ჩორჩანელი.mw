'''გიორგი ჩორჩანელი''', ადრინდელი ფეოდალური ხანის დიდი აზნაური სამხრეთ საქართველოში ([[სამცხე|სამცხეში]]).

[[ბასილი ზარზმელი]]  მას დიდ მთავარს უწოდებს. გიორგი ჩორჩანელის სამფლობელო სამცხეში ყველაზე ვრცელი და ერმრავალი იყო. ჰქონდა ტაძრები და სასახლეები ზანავსა და ჩორჩაში (ახლანდელი [[ადიგენის რაიონი]]), აქედან მოდის ჩორჩანელის გვარიც. მეზობელი ხევების მცირე თუ მსხვილი ფეოდალები გიორგი ჩორჩანელის ვასალები ("საკუთარნი", "წინაშემდგომელნი") იყვნენ. ქვრივმა და უშვილო გიორგი ჩორჩანელმა თავისი უძრავ-მოძრავი ქონება უანდერძა დას ლატავრას (სამცხის დიდი ფეოდალის მირიანის ქვრივს) და მის შვილებს სულას, ბეშქენსა და ლაკლაკს. ამგვარად გაერთიანდა სამცხის ამ ორი დიდი ფეოდალის სახლის სამფლობელოები. გიორგი ჩორჩანელმა დიდძალი სიმდიდრე დაუტოვა [[ზარზმის მონასტერი|ზარზმის მონასტერსაც]], რომელიც მისი ხელშეწყობით ააშენეს [[სერაპიონ ზარზმელი|სერაპიონ ზარზმელის]] მეთაურობით სამცხეში ჩასულმა ბერებმა.

[[კატეგორია:ქართველები]]
