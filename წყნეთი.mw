'''წყნეთი'''  - [[დაბა]] [[თბილისი|თბილისიდან]] 8 კმ-ზე, ექვემდებარება თბილისის მერიას. მდებარეობს [[თრიალეთის ქედი|თრიალეთის ქედის]] აღმოსავლეთ კალთაზე, მდინარე [[ვერე|ვერის]] ხეობაში. ზღვის დონიდან 700-1100 მ-ზე. წყნეთი ადგილობრივი მნიშვნელობის მთის კლიმატური კურორტია. აქ ზაფხული თბილი იცის (ივლისის საშუალო ტემპერატურა 20 გრადუსი), ზამთარი რბილი. დაბის სტატუსი მიიღო [[1967]] წელს. მოსახლეობა 8.2 ათასი (2002). წყნეთის მიდამოებში მიკვლეულია გვიანდელი ბრინჯაოს ხანის კერამიკული ნაკეთობები და სამარხები. იგი ძველთაგანვე უნობილია როგორც სააგარაკო ადგილი. ინტენსიური სააგარაკო განაშენიანება ქვემო წყნეთში დაიწყო XIX ს-ის II ნახევარში, ზემო წყნეთში - XX ს-ში. შემორჩენილია სამი მცირე ეკლესია.


[[კატეგორია:საქართველოს დაბები]]
