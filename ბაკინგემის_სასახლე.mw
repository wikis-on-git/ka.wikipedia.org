[[სურათი:Buckingham Palace, London, England, 24Jan04.jpg|thumb|300px|ბუკინგემის სასახლე და ვიქტორიის მემორიალი.]]
'''ბუკინგემის სასახლე''' [[ბრიტანეთის მონარქია|ბრიტანეთის მონარქის]] ოფიციალური რეზიდენციაა [[ლონდონი|ლონდონში]]. ”ბუკინგემის სასახლე”, ან შემოკლებით ”სასახლე” გახდა ბრიტანეთის სამეფო ოჯახის მიერ პრესისთვის გაკეთებული განცხადებების წყაროს სინონიმი. სასახლე სახელმწიფო ღონისძიებათა და სამეფო დღესასწაულების გამართვის ადგილია. სასახლეში ასევე ჩერდებიან ოფიციალური ვიზიტით მყოფი სხვა სახელმწიფოების მეთაურები. სასახლის წინა მოედანი ხშირად ბრიტანელთა აზრის მასობრივი გამოხატვის მთავარი სცენაა სხვადასხვა ვითარებაში.

სასახლეს თავდაპირველად ''ბუკინგემის სახლი'' ერქვა და ის ბუკინგემის ჰერცოგისთვის აშენდა [[1703]] წელს. 1762 წელს მეფე [[ჯორჯ III]]-მ იგი საკუთარი კერძო რეზიდენციისთვის შეისყიდა. მომდევნო 75 წელიწადში სახლი მნიშვნელოვნად გაფართოვდა არქიტექტორების [[ნეში, ჯონ|ჯონ ნეშის]] და [[ბლორი, ედვარდ|ედვარდ ბლორის]] მიერ - ცენტრალურ ეზოს ირგვლივ სამი ფრთა შემოემატა. ბუკინგემის სასახლე მონარქის ოფიციალური სამეფო რეზიდენცია გახდა დედოფალი ვიქტორიის კორონაციის დროს 1837 წელს. ბოლო მნიშვნელოვანი არქიტექტურული დამატებები მე-19 საუკუნის ბოლოსა და მე-20 საუკუნის დასაწყისში გაკეთდა - დამატებულ იქნა ვრცელი ფრთა ფასადით აღმოსავლეთის მდელოსკენ, მარმარილოს არკამ კი [[სპიკერს კორნერი|სპიკერს კორნერთან]] გადმოინაცვლა [[ჰაიდ-პარკი|ჰაიდ-პარკში]]. აღმოსავლეთის მთავარი ფასადი შეიმოსა პორტლანდის ქვით 1913 წელს, რამაც ბუკინგემის დღევანდელი ”საზოგადოებრივი სახე” შექმნა, ცნობილი აივნის ჩათვლით.

ბუკინგემის სასახლის ბაღები ლონდონში უდიდესია კერძო ბაღთაგან; მისი თავდაპირველი დიზაინი ეკუთვნის კეპებილიტი ბრაუნს (ლანსელოტ ბრაუნი), მოგვიანებით იგი უილიამ ტაუნსენდ ვილტონმა და ჯონ ნეშმა გადააკეთეს. ხელოვნური ტბა 1828 წელს დასრულდა, მას წყალი ჰაიდ-პარკის სერპენტინის ტბიდან მოეწოდება.

{{არქიტექტურა}}
[[კატეგორია:ლონდონი]]
[[კატეგორია:ბრიტანეთის სასახლეები]]

[[be:Букінгемскі палац]]
[[cs:Buckinghamský palác]]
[[cy:Palas Buckingham]]
[[da:Buckingham Palace]]
[[de:Buckingham Palace]]
[[en:Buckingham Palace]]
[[eo:Palaco Buckingham]]
[[es:Palacio de Buckingham]]
[[fi:Buckinghamin palatsi]]
[[fr:Buckingham Palace]]
[[he:ארמון בקינגהאם]]
[[id:Istana Buckingham]]
[[it:Buckingham Palace]]
[[ja:バッキンガム宮殿]]
[[nl:Buckingham Palace]]
[[no:Buckingham Palace]]
[[pl:Buckingham Palace]]
[[pt:Palácio de Buckingham]]
[[ro:Palatul Buckingham]]
[[ru:Букингемский дворец]]
[[sl:Buckinghamska palača]]
[[sv:Buckingham Palace]]
[[ta:பக்கிங்ஹாம் அரண்மனை]]
[[zh:白金汉宫]]
