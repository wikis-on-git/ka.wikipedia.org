'''მიქაელი''', IX საუკუნის ქართველი კალიგრაფი. მოღვაწეობდა [[შატბერდი | შატბერდის]] მონასტერში. მიქაელმა [[897]] წელს მონასტრის წინამძღვრის სოფრონ შატბერდელის შეკვეთით გადაწერა ე. წ. [[ადიშის ოთხთავი]] (ინახება [[სვანეთის ისტორიულ-ეთნოგრაფიულ მუზეუმი | სვანეთის ისტორიულ-ეთნოგრაფიულ მუზეუმში]], [[მესტია]]). ნაწერია [[ეტრატი | ეტრატზე]], [[მრგლოვანი | მრგლოვანით]], 2 სვეტად. პირველ ფურცელზე გამოსახულია [[ჯვარი]], კუთხეებში -მახარებლები წელზევით; მეორე ფურცლის წინდა გვერდზე - მარკოზ მახარებელი, რომელიც ზის და წერს, უკანაზე - ფეხზე მდგომი ლუკა და იოანე მახარებლები. შემდეგ გვერდებზე 5 კამარაა. ეს გამოსახულებები ადრინდელი ტიპისაა, როდესაც ჯერ კიდევ არ იყო შემუშავებული [[კანონიკა | კანონიკური]] რედაქცია. ლამაზად ნაწერი, სამკაულებს მოკლებული ტექსტი მოწმობს, რომ მიქაელი თავისი საქმის დიდი ოსტატი იყო.
