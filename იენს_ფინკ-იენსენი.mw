'''იენს ფინქ-იენსენი''' (''Jens Fink-Jensen'')(* [[19 დეკემბერი]], [[1956]], [[კოპენჰაგენი]])  - [[დანიელები |  დანიელი]] პოეტი, მწერალი, ფოტოგრაფი, კომპოზიტორი, არქიტექტორი.


იენს ფინქ-იენსენის დებიუტი, როგორც მხატვრული ნაწარმოების ავტორის, შედგა [[1975]] წლის 4 ივნისს, როდესაც მისი მოკლე მოთხრობა " Juni 1995 " ("1995 წლის ივნისი") გამოქვეყნდა ყოველდღიურ გაზეთში "Information" (ინფორმაცია), ხოლო როგორც პოეტის - [[1976]] წლის მაისში, როდესაც მისი ოთხი ლექსი გამოქვეყნდა ლიტერატურული ჟურნალის - "Hvedekorn"  76/1 ნომერში.

მისი პირველი წიგნი, ლექსების კრებული სახელწოდებით "Verden i et øje "(სამყარო თვალის ერთი შევლებით) გამოქვეყნდა 1981 წლის 19 ოქტომბერს, ხოლო მისი პირველი პროზაული ნაწარმოებები  მოკლე მოთხრობების კრებული, სახელწოდებით  "Bæsterne" (მხეცები) გამოქვეყნდა [[1986]] წლის 5 ივნისს. [[1994]] წლის 18 მარტს მან გამოაქვეყნა საბავშვო წიგნი  "Jonas og konkylien "(იონასი და ლოკოკინას ნიჟარა).

იენს ფინქ-იენსენმა სკოლის დამამთავრებელი გამოცდა [[1976]] წელს ჩააბარა თანამედროვე ენებში ჰერლუფშოლმის სკოლა-ინტერნატში, შემდეგ გაიარა სავალდებულო სამხედრო სამსახური და სამეფო ლეიბ-გვარდიაში სათანადო  მომზადებისთანავე მიიღო სერჟანტის წოდება. [[1986]] წელს, კოპენჰაგენში დანიის სახვითი ხელოვნების სამეფო აკადემიის დამთავრების შემდეგ, იგი გახდა არქიტექტორი, ხოლო [[1997]] წელს კი  მულტიმედიური დიზაინერი, იგივე აკადემიიდან.

როგორც ჰვედეკორნის რედაქტორის  ფილ ბორუმის ჯგუფის 1980-იანი წლების პოეტების ორიგინალური წრის ერთ-ერთმა წევრმა, იენს ფინქ-იენსენმა, თავის კოლეგასთან, მაიქლ სტრუნგთან თანამშრომლობით ([[1958]]-[[1986]]) და სხვებთან ერთად, კოპენჰაგენში, [[1980]] წელს მოაწყო მანიფესტაცია "NÅ!!80".

1999 წელს მისი ლექსების კოლექცია  "Nær afstanden"  (დისტანციასთან ახლოს), რომელიც გადათარგმნილი იქნა ჯამალ ჯუმას მიერ (Alwah publishers, madridi)  გამოქვეყნდა არაბულ ენაზე. რამდენიმე ამ ლექსთაგანი მანამდე იქნა გამოქვეყნებული "Al-Quds Al-Arabi" -ში ([[ლონდონი]], [[1996]]) და "Nizwa"   პერიოდულ გამოცემაში (ომანის სულთანატი, [[1999]]).

იენს ფინქ-იენსენი სხვადასხვა მუსიკალურ თუ ლიტერატურულ ფესტივალებში, სკოლებსა და ბიბლიოთეკებში იღებს მონაწილეობას თავისი მულტიმედიური წარმოდგენებით, რომლებშიც ლექსების კითხვა შერწყმულია მუსიკასა (სინთეზატორი და საქსოფონი) და სლაიდების ჩვენებასთან.      

==პუბლიკაციები==

* Verden i et øje  (სამყარო თვალის ერთი შევლებით), ლექსები, [[1981]]
* Sorgrejser  (მოწყენილი მოგზაურობა), ლექსები, [[1982]]
* Dans under galgen  (ცეკვა სახრჩობელის ქვეშ), ლექსები, [[1983]]
* Bæsterne(მხეცები), მოკლე მოთხრობები, [[1986]]
* Nær afstanden (დისტანციასთან ახლოს), ლექსები, [[1988]] (გამოქვეყნებულია 1999 წელს, [[არაბული ენა | არაბულ ენაზე]])
* Jonas og konkylien  (იონასი და ლოკოკინას ნიჟარა), საბავშვო წიგნი, [[1994]] (მედს სთეიჯის ილუსტრაციებით)
* Forvandlingshavet (ცვლილებების ზღვა), ლექსები, [[1995]]
* Jonas og himmelteltet  (იონასი და ცის ტენტი), საბავშვო წიგნი, [[1998]] (მედს სთეიჯის ილუსტრაციებით)
* Alt er en åbning (ყველაფერი აღმოჩენაა), ლექსები, [[2002]]
* Syd for mit hjerte. 100 udvalgte kærlighedsdigte (ჩემი გულის სამხრეთით. 100 რჩეული სასიყვარულო ლექსი), [[2005]]

==ჯილდოები==
  
* დანიის ხელოვნების საზოგადოება, [[1982]]
* ილუსტრირებული დანიური წიგნის კულტურის კომიტეტის სამინისტრო, [[1992]]
* დანიის ლიტერატურული საბჭო, [[1997]] და [[1998]].

==თარგმანები==
  
* იენს ფინკ-იენსენის რამდენიმე ლექსი და მოკლე მოთხრობა ამჟამად [[ინგლისური ენა | ინგლისურ ენაზე]] ითარგმნება. მისი საბავშვო წიგნები უკვე გადათარგმნილია ინგლისურ ენაზე, მაგრამ ჯერ არ გამოქვეყნებულა.

==ფოტოგრაფია და გამოფენები==
   
* იენს ფინქ-იენსენმა შემდეგი ფოტოგამოფენები მოაწყო [[დანია |  დანიაში]], [[ნორვეგია |  ნორვეგიასა]] და [[შვედეთი | შვედეთში]]:
  
* Images of Beijing  (პეკინის გამოსახულებები), ჩინეთის დედაქალაქის ადგილებისა და ხალხის პორტრეტებით (დისტრიბუტერი:  Amnesty International).
  
* Ships of the South, (სამხრეთის გემები), უმეტესწილად მომცრო სათევზაო ნავების, შესაბამისი ადამიანებისა და ხმელთაშუა ზღვის, ატლანტის ოკეანის ევროპის სანაპიროსა და მოროკოს  შემოგარენის ჩვენებით.





[http://www.jensfink.dk/english Jens Fink-Jensen Online]




[[კატეგორია: დანიელები]]
[[კატეგორია:დაბადებული  1956]]


[[cs:Jens Fink-Jensen]]
[[da:Jens Fink-Jensen]]
[[de:Jens Fink-Jensen]]
[[et:Jens Fink-Jensen]]
[[el:Γενς Φινκ-Γένσεν]]
[[en:Jens Fink-Jensen]]
[[es:Jens Fink-Jensen]]
[[fo:Jens Fink-Jensen]]
[[fr:Jens Fink-Jensen]]
[[is:Jens Fink-Jensen]]
[[ja:イェンス・フィンク＝イェンセン]]
[[lt:Jensas Finkas-Jensenas]]
[[hu:Jens Fink-Jensen]]
[[nl:Jens Fink-Jensen]]
[[no:Jens Fink-Jensen]]
[[pl:Jens Fink-Jensen]]
[[pt:Jens Fink-Jensen]]
[[ro:Jens Fink-Jensen]]
[[sl:Jens Fink-Jensen]]
[[fi:Jens Fink-Jensen]]
[[sv:Jens Fink-Jensen]]
[[zh:延斯·芬克－延森]]
