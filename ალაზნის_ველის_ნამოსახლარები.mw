'''ალაზნის ველის ნამოსახლარები''', ბრინჯაოსა და რკინის ხანის ნამოსახლარი გორები. მათი უმეტესობა (ალავერდი I, II და სხვა) შუა ბრინჯაოს ხანაში მიუტოვებიათ, შესაძლებელია, ურწყავი მიწათმოქმედების კრიზისის გამო. გვიანდელი ბრინჯაოს ხანაში სარწყავ მიწათმოქმედებაზე გადასვლის შემდეგ ალაზნის ველის ნამოსახლარები ხელმეორედაა ათვისებული. [[ალაზანი|მდ. ალაზნის]] ქვემო დინების მარჯვენა ნაპირას არის გორების ჯგუფი ("ტყის ბოლოს გორა", "რუსის გორა", "ვასილგორა", "ასანუგორა", "ძველი ანაგის გორა" და სხვა), სადაც ადამიანი უწყვეტლივ ცხოვრობდა ადრინდელი ბრინჯაოს ხანიდან კრინის ხანამდე, რაც შესაძლებელი გახადა ხელოვნურ რწყვაზე დაფუძნებულმა მიწათმოქმედებამ. ასეთივეა ახმეტის ჩრდილოეთით მთის ფერდობზე [[ილტოს ნამოსახლარი]].
