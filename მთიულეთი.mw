'''მთიულეთი''' [[საქართველო|საქართველოს]] ისტორიულ-გეოგრაფიული მხარეა. იგი მოიცავს [[თეთრი არაგვი|თეთრი არაგვის]] ხეობას და მის გვერდით ხევებს - ამირთხევს, ხარხელთხევს, ჩოხელთხევს, ხადისხევს და სხვა. ისტორიულად მთიულეთის ტერიტორიაზე ძველთაგანვე არსებობდა ხადისა და ცხავატის თემები.


ამ კუთხის უკიდურეს სამხრეთ მიჯნას წარმოადგენს შავი და თეთრი არაგვების შესაყარი ადგილი დღევანდელ დაბა [[ფასანაური|ფასანაურთან]], ჩრდილოეთით საზღვარი აღწევს თეთრი არაგვის სათავემდე და [[ჯვრის უღელტეხილი|ჯვრის უღელტეხილამდე]]. მთიულეთს ესაზღვრება: აღმოსავლეთით - [[გუდამაყარი]], სამხრეთით - [[ხანდო]], დასავლეთით - [[ცხრაზმა]] და ჩრდილოეთით - [[ხევი]]. მთიულეთის დიდი ნაწილი დღეს მოქცეულია [[დუშეთის რაიონი|დუშეთის რაიონში]], მცირე - [[ყაზბეგის რაიონი|ყაზბეგის რაიონში]] და ადმინისტრაციულად იყოფა ფასანაურის, ქვეშეთის და გუდაურის საკრებულოებად. მთიულეთის ცენტრად ითვლება დაბა [[ფასანაური]].


[[კატეგორია:საქართველოს ისტორიულ-გეოგრაფიული მხარეები]]
