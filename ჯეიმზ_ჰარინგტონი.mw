'''ჰარინგტონი, ჯეიმზ''' (* [[7 იანვარი]], [[1611]], [[აპტონი]] ―    †      [[11 სექტემბერი]], [[1677]], [[ლონდონი]]), [[ინგლისელები   | ინგლისელი]] პუბლიცისტი, ახალი თავადაზნაურობისა და ბურჟუაზიის იდეოლოგი. თავის ნაწარმოებებში გამოდიოდა ინგლისში ფეოდალური მონარქიის აღდგენის საშიშროების წინააღმდეგ. შეიმუშავა ბურჟუაზიული თავადაზნაურული რესპუბლიკის კონსტიტუცია. ასეთი რესპუბლიკა მას მიაჩნდა სახელმწიფოს საუკეთესო ფორმად, რომელიც დაიცავდა ინგლისის XVII საუკუნის ბურჟუაზიული რევოლუციის მონაპოვარს როგორც ფეოდალური არისტოკრატიისა და სტიუარტების, ისე ფართო სახალხო მასების თავდასხმებისაგან. [[1658]]-[[1660]] წლებში ხელმძღვანელობდა იმ რესპუბლიკურ ჯგუფს, რომელიც მისი კონსტიტუციის გატარებას ცდილობდა. იყენებდა [[ბეკონი, ფრანსის | ფ. ბეკონის]] ინდუქციურ მეთოდს, ამტკიცებდა, რომ სახელმწიფოს და მისი დაწესებულებების ფორმები დამოკიდებულია საზოგადოებაში საკუთრების განაწილებაზე.



[[კატეგორია:ინგლისელები]]
