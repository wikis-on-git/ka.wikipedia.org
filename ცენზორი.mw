{{რომის ისტორია}}
{{რომის მთავრობა}}
'''ცენზორი''' (''[[ლათინური ენა|ლათ]] - '''censor''''') [[რომის რესპუბლიკა|ძველ რომში]] უმაღლესი [[მაგისტრატუსები|მაგისტრატურა]].

==თანამდებობის დაწესება==

ცენზორების ინსტიტუტის შემოღებას, [[რომის სამეფო|რომის]] მეხუთე მეფის, [[სერვიუს ტულიუსი|სერვიუს ტულიუსის]] სახელს უკავშირებენ. მეფობის დამხობის შემდეგ ცენზორობას [[კონსული|კონსულები]] ითავსებდნენ [[ძვ. წ. 443]] წლამდე. [[ძვ. წ. 442]] წელს, როდესაც კონსულების ნაცვლად აირჩიეს სამხედრო [[ტრიბუნი|ტრიბუნები]] კონსულების ძალაუფლებით, ცენზორთა მაგისტრატურა ცალკე ჩამოყალიბდა, რათა ეს მაგისტრატურა პლებეების ხელში არ მომხვდარიყო.

ამრიგად [[ძვ. წ. 351]] წლამდე ცენზორის მაგისტრატურა ყოველთვის პატრიციუსებს ეკავათ, სანამ ცენზორად არ აირჩიეს პლებეი [[გაიუს მარციუს რუტილუსი]]. ხოლო [[ძვ. წ. 339]] წლიდან ერთი ცენზორი ირჩეოდა პატრიციუსი, მეორე კი პლებეი. ხოლო [[ძვ. წ. 131]] წელს ორივე ცენზორი პლებეი გახდა.

==არჩევა==

ცენზორების არჩევა ხდებოდა ცენტურიების [[კომიცია|კომიციაზე]] კონსულის თავმჯდომარეობით. ორივე ცენზორის არჩევა ხდებოდა ერთი და იგივე დღეს. თუ აირჩევდნენ მხოლოდ ერთ ცენზორს და მეორეზე დღის ბოლომდე ვერ შეთანხვდებოდნენ, მაშინ პირველის არჩევაც ბათილდებოდა.

როგორც წესი ცენზორის არჩევა ხდებოდა ყოფილი კონსულების რიცხვიდა. თავდაპირველათ მათ 5 წლის ვადით ირჩევდნენ, ხოლო [[ძვ. წ. 433]] წლიდან კი მათი ვადა შემცირდა 18 თვემდე. ცენზორად მეორე ვადით არჩევა როგორც წესი არ ხდებოდა, თუმცა ამის ამკრძალველი კანონი არ არსებობდა. ერთადერთი ორჯერ არჩეული ცენზორი იყო [[გაიუს მარციუს რუტილუსი]] [[ძვ. წ. 265]] წელს და მან შემოიღო კანონი, რომელიც კრძალავდა ცენზორის ხელმეორედ არჩევას.

თუ ერთი ცენზორი კვდებოდა მოვალეობის შესრულების პერიოდში მაშინ ხდებოდა ორივე ცენზორის ხელმეორედ არჩევა.

==მოვალეობები==

ცენზორთა მოვალეობებში შედიოდა მოქალაქეების აღრიცხვა ცენზის მიხედვით, სენატორთა სიების გადამოწმება/განახლება, ისინი ასევე ზედამხედველობას უწევდნენ ხალხის მორალურ მდგომარეობას, სახელმწიფო ფინანსების ადმინისტრირება და საზოგადოებრივი შენობების მშენებლობაზე ზედამხედველობა.
