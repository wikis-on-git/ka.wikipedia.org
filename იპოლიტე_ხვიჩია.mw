'''იპოლიტე ალექსანდრეს ძე ხვიჩია'''(* [[31 დეკემბერი]], [[1910]], სოფ. [[კონტუათი]], ახლანდელი [[ხონის რაიონი]] ―     †  [[1 თებერვალი]], [[1985]], [[თბილისი]]), საბჭოთა ეპოქის [[ქართველები|ქართველი]] მსახიობი. საქართველოს სახალხო არტისტი ([[1960]]). სკკპ წევრი [[1939]]-იდან.


[[1934]] წელს დაამთავრა თბილისის სამრეწველო-ეკონომიური ტექნიკუმი. [[1932]]-[[1936]] წლებში იყო [[წულუკიძის რაიონი|წულუკიძისა]] და [[გეგეჭკორის რაიონი|გეგეჭკორის]] რაიონული თეატრების მსახიობი. ასრულებდა ძირითადად კომედიურ როლებს: ქუჩარა და ხარიტონი ([[კაკაბაძე, პოლიკარპე|პ. კაკაბაძის]] "ყვარყვარე თუთაბერი", "კოლმეურნის ქორწინება"), ტრუფალდინო და მარკიზი ფორლიპოპოლი ([[გოლდონი, კარლო|კ. გოლდონის]] "ორი ბატონის მსახური", "სასტუმროს დიასახლისი"), ნაცარქექია ([[ნახუცრიშვილი, გიორგი|გ. ნახუცრიშვილისა]] და  [[გამრეკელი, ბორის|ბ. გამრეკელის]] "ნაცარქექია"), კოხტაია ([[ცაგარელი, ავქსენტი|ა. ცაგარელის]] "რაც გინახავს ვეღარ ნახავ!") და სხვა.

[[1961]]-[[1966]] წლებში შ.რუსთაველის სახელობის თეატრის სცენაზე შეასრულა შაქროსა (ო.მამფორიას "მეტეხის ჩრდილში") და სპირიდონის (ნ.აზიანის "უკანასკნელი მასკარადი") როლები.

[[1956]] წლიდან იღებენ [[კინო|კინოში]].  როლები: ალმასხანი ("საბუდარელი ჭაბუკი", [[1957]]), იპოლიტე ნემსაძე ("მანანა", [[1958]]), კუჭკუჭი ("ბურთი და მოედანი"), ქორიძე ("თხუნელა", [[1962]]), მელიტონი ("თოჯინები იცინიან", [[1963]]), სანდრო ("არ იდარდო!"), ბონდო დოლაბერიძე ("ფეოლა", [[1970]]), იპოლიტე ("მხიარული რომანი", [[1972]]), ვარლამი ("პირველი მერცხალი", [[1975]]), კაჟა ბულავა ("დათა თუთაშხია") და სხვა. 

გამოდიოდა ესტრადაზე. ხვიჩიას შემოქმედება მაყურებელს ხიბლავდა თავისი უბრალოებითა და ბუნებრიობით.

[[კატეგორია:ქართველები]]
[[კატეგორია:ქართველი მსახიობები]]
[[კატეგორია:დაბადებული  1910]]
[[კატეგორია:გარდაცვლილი  1985]]
