'''ტერმინი''' (გვიანდ. ლათ.terminus - ტერმინი < [[ლათინური ენა | ლათ.]] terminus  - ზღვარი, საზღვარი).

'''1.''' სიტყვა (ან შესიტყვება), რომელსაც იყენებენ რომელიმე სპეციალური დარგის ცნების ან სპეციალური საგნის აღსანიშნავად. ამა თუ იმ ენაში ტერმინი შეიძლება იყოს ნასესხები ან [[კალკი | კალკირებული]] საერთაშორისო სიტყვა (მაგ. ქართული გრამატიკის ტერმინებიდან "სუბიექტი" ნასესხებია, "ქვემდებარე" - კალკირებული). ტერმინი შეიძლება საგანგებოდ შეიქმნას (მაგ. "თურმეობითი") ან კიდევ არსებული, ჩვეულებრივ სახმარი სიტყვა გამოყენებულ იქნეს ტერმინად (მაგ. "ბრუნვა").

'''2.''' [[ლოგიკა|ლოგიკაში]] იგივეა, რაც ტერმი - ფორმალური ენის ისეთი გამოსახულება, რომელიც აღნიშნავს ან რომელსაც შეუძლია აღნიშნოს საგანი. [[არისტოტელე | არისტოტელეს]] [[სილოგისტიკა | სილოგისტიკასა]] და ტრადიციულ ლოგიკაში ტერმინი ეწოდება მსჯელობისა და და დასკვნის ([[სილოგიზმი | სილოგიზმის]]) იმ შემადგენელ ნაწილებს, რომლებიც აღნიშნავენ საგანთა თვისებებს ან კლასებს. მაგ. მსჯელობაში "ყველა ადამიანი არის მოკვდავი არსება" - "ადამიანი" და "მოკვდავი არსება" ტერმინებია.



[[de:Terminus]]
[[en:Deadline]]
[[ru:Термин]]
[[simple:Deadline]]
