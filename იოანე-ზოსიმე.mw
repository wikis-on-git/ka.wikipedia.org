'''იოანე-ზოსიმე''', X საუკუნის [[ქართველები|ქართველი]] სასულიერო მწერალი, ჰიმნოგრაფი, მთარგმნელი. მის შესახებ მეტად მწირი ბიოგრაფიული ცნობები მოგვეპოვება. როგორც [[სინის მთა|სინის მთის]] ქართული ხელნაწერების ანდერძ-მინაწერებიდან ჩანს, მოღვაწეობდა [[პალესტინა|პალესტინაში]], ჯერ [[საბაწმინდის ლავრა|საბაწმინდის ლავრაში]], ხოლო X საუკუნის 70-იანი წლებიდან - სინის მთაზე. 

იოანე-ზოსიმეს ეკუთვნის ენციკლოპედიური ხასიათის ნაშრომი "საგალობელნი იადგარნი" (Sin-34), რომელიც სხვადასხვა ლიტურგიკული ძეგლიდან გამოკრებილ თხზულებათა კრებულია. ორიგინალური თხზულებათაგან აღსანიშნავია ცხოველი პატრიოტიზმით გამსჭვალული საგალობლები "ქებაჲ ქართულისა ენისაჲ" და "ქართულისა ენისათჳს" (გამოაქვეყნა [[ინგოროყვა, პავლე|პ. ინგოროყვამ]] [[1924]], ჟურნალი "კავკასიონი", №1-2). 

იოანე-ზოსიმეს წვლილი მიუძღვის ხელნაწერთა დამზადება-გამრავლებაშიც. იგი ცნობილია როგორც ხელნაწერთა "განმაცხოველებელი", "შემმოსელი", "მომგებელი" და "ტექსტის "მჩხრეკალი".




[[კატეგორია:ქართველები]]
