'''ურეკი''' -  [[დაბა]] [[ოზურგეთის რაიონი|ოზურგეთის რაიონში]]. მდებარეობს [[შავი ზღვა|შავი ზღვის]] სანაპიროზე [[სამტრედია]]-[[ბათუმი|ბათუმის]] სარკინიგზო ხაზზე. დაბის სტატუსი მიენიჭა [[1953]] წელს. მოსახლეობა 1,4 ათასი (2002). ურეკი ზღვის კლიმატური კურორტია, არის დასასვენებელი სახლები, პანსიონატები, შენდება ახლებიც. უკანსკნელ წლებში აქ საფუძველი ჩაეყარა დასასვენებელ-გასართობ კომპლექსს “იმედის ქალაქი”. დაბაში მდინარე [[სუფსა|სუფსის]] შესართავთან სხვადასხვა დროს აღმოჩნდა ბრინჯაოს ნივთების რამდენიმე განძი. დათარიღებაში აზრთა სხვადასხვაობაა: ძვ. წ. XVIII, XVII სს. (დ. ქორიძე და ა. რამიშვილი), ძვ. წ. XV, XIV სს. (თ. მიქელაძე). განძი მნიშვნელოვანია კოლხური ბრინჯაოს პერიოდიზაციის, წარმომავლობისა და ტიპოლოგიური ევოლუციის თვალსაზრისით. 1942 წელს ზღვისპირა დიუნის ყრილში ნაპოვნია გვიანანტიკური ხანის ნივთების განძი, რომელიც შეიცავდა III ს-ის ოქროსა და ვერცხლის რომაული მონეტები.


[[კატეგორია:საქართველოს დაბები]]
