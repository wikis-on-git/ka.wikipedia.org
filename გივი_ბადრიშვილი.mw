'''ბადრიშვილი, გივი''' გიორგის ძე  (* [[12 სექტემბერი]], [[1934]], [[თბილისი]]),[[ ქართველები | ქართველი]] აგრონომი. სოფლის მეურნეობის მეცნიერებათა დოქტორი ([[1986]]), საქართველოს სოფლის მეურნეობის მეცნიერებათა აკადემიის წევრ-კორესპონდენტი ([[1992]]). [[ბადრიშვილი, გიორგი | გ. ბადრიშვილის]] შვილი. [[1959]] წელს დაამთავრა საქართველოს სასოფლო-სამეურნეო ინსტიტუტის მევენახეობის, მეხილეობისა და მებოსტნეობის ფაკულტეტი. [[1968]]-[[1973]] სოფ. სკრის მეხოლეობის საცდელი სადგურის დირექტორი. [[1976]]-[[1982]] საქართველოს მებაღეობის, მევენახეობისა და მეღვინეობის სამეცნიერო-კვლევითი ინსტიტუტის დირექტორის მოადგილე სამეცნიერო ნაწილში. [[1982]]-[[1988]] სოფ. გალავნის ექსპერიმენტული მევენახეობა-მებაღეობის მეურნეობის, ხოლო [[1989]]-[[1991]] სოფ. წინამძღვრიანთკარის ი. წინამძღვრიშვილის სახელობის სასოფლო-სამეურნეო ტექნიკუმის დირექტორი. [[1992]]-იდან საქართველოს მებაღეობის, მევენახეობისა და მეღვინეობის სამეცნიერო-კვლევითი ინსტიტუტის განყოფილების გამგეა. ბადრიშვილმა დაამუშავა ხეხილის ნერგის წარმოების ინტენსიური ტექნოლოგია, რომელიც გამოირჩევა ორიგინალურობით და გულისხმობს ღია გრუნტში ხეხილის ნამყენი ნერგის გამოყვანას. ავტორია გამოგონებისა და მინიჭებული აქვს საქართველოს დამსახურებული რაციონალიზატორის საპატიო წოდება. მიღებული აქვს სახელმწიფო ჯილდოები.

[[კატეგორია: ქართველები]]
[[კატეგორია:დაბადებული  1934]]
