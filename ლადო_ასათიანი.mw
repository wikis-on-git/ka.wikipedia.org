'''ასათიანი, ლადო''' ([[1917]]-[[1943]]) ქართველი პოეტი. 
დაიბადა [[ქუთაისში]]. 1938 წ. დაამთავრა [[ქუთაისი|ქუთაისის]] პედაგოგიური ინსტიტუტი [[ქართული ენა | ქართული ენისა]] და ლიტერატურის სპეციალობით. პირველი ლექსი გამოაქვეყნა 1936 წ. [[ქუთაისი|ქუთაისის]] გაზეთ "სტალინელში".
[[1939]] წ. ტუბერკულოზით დაავადებული პოეტი სავალდებულო სამხედრო სამსახურში გაიწვიეს. სამხედრო ექიმებმა აქაური ექიმებისაგან განსხვავებით გულისხმიერება გამოიჩინეს და ავადმყოფი პოეტი უკან დააბრუნეს. მან [[1940]]-[[1941]] წლებში გამომცემლობა "ფედერაციას" გამოსაცემად ჩააბარა ლექსების პირველი კრებული "წინაპრები". წიგნი დაიბეჭდა [[1943]] წ. პოეტს გაუგზავნეს 10 საავტორო ეგზემპლარი. ამ ათი ეგზემპლარის გარდა არც ერთი არ გაუვრცელებიათ. იგი გაანადგურეს, დაჭრეს, როგორც არასაბჭოთა სულისკვეთების წიგნი.
26 წლის პოეტს თავისი წიგნის გამოცემით მონიჭებული სიხარული არ უგრძვნია, ისე გარდაიცვალა. იგი ვაკის სასაფლაოზე დაკრძალეს. მხოლოდ [[1968]] წ. გადმოასვენეს  დიდუბის მწერალთა და საზოგადო მოღვაწეთა პანთეონში.
