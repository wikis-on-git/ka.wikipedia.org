ქალაქი [[საქართველო|საქართველოში]], [[ახალქალაქის რაიონი|ახალქალაქის რაიონის]] ადმინისტრაციული ცენტრი. მდებარეობს [[ჯავახეთის ზეგანი|ჯავახეთის ზეგანზე]], ზღვის დონიდან 1700 მ სიმაღლეზე. ადრე შუა საუკუნეების ბოლოს აქ იყო სოფელი. ქალაქი დაფუძნდა [[1064]] წელს. XI საუკუნეში [[ჯავახეთი|ჯავახეთის]] პოლიტიკურ-ეკონომიკური ცენტრი გახდა. XV საუკუნეში იგი მთლიანად იქნა დანგრეული, აღსდგა XVII საუკუნეში. XVI საუკუნეში ოსმალეთმა დაიპყრო. [[1828]] წელს რუს-ქართველთა სამხედრო ნაწილებმა ქალაქი გაათავისუფლეს. მისი შემოერთების შემდეგ მაჰმადიანი [[ქართველები]] გაასახლეს [[თურქეთი|თურქეთში]] და მათ ადგილზე არზრუმის ვილაიეთიდან [[სომხები]] ჩამოიყვანეს. მოსახლეობა 9,8 ათასი ([[2002]] წ.). ქალაქში არის სამრეწველო საწარმოები, ჯანდაცვის, განათლებისა და კულტურის დაწესებულებები (მხარეთმცოდნეობის მუზეუმი). ახალქალაქში არის [[ბორჯომისა და ახალქალაქის ეპარქია|ბორჯომისა და ახალქალაქის ეპარქიის]] რეზიდენცია.

[[კატეგორია:საქართველოს ქალაქები]]
[[en:Akhalkalaki]]
[[ro:Akhalkalaki]]
[[tr:Ahalkalaki]]
