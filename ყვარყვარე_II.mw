'''ყვარყვარე II ''ჯაყელი''''' (* [[1416]] ―   †   [[1498]]), [[სამცხე-საათაბაგო | სამცხე-საათაბაგოს]] [[ათაბაგი]] [[1451]]-[[1498]], [[ბექა II | ბექა II-ის]] ძე. იბრძოდა ცენტრალური ხელისუფლების წინააღმდეგ, აღვივებდა ძმათაშორის მტრობას. სცადა ჩამოეშორებინა მესხეთის ეკლესია საქართველოს საკათოლიკოსოსაგან, მაგრამ ვერ შეძლო. ყვარყვარე II დამოუკიდებლად ამყარებდა ურთიერთობას უცხო ქვეყნებთა. XV საუკუნის 50-იან წლების ბოლოს სხვა ქართველ მეფე-მთავრებთან ერთად აქტიურად იღვწოდა თურქთა წინააღმდეგ კოალიციური ლაშქრობის მოსაწყობად. ამ ცდის ჩაშლის შემდეგ საქართველოში შინაფეოდალური ომები გაჩაღდა. [[1465]] ყვარყვარე II  მოღალატურად დაესხა თავს განდგომილი მთავრის დასამორჩილებლად თავფარავანზე დაბანაკებულ საქართველოს მეფეს [[გიორგი VIII | გიორგი VIII-ს]] და დაატყვევა. ამ ბრძოლას მოჰყვა[[ ბაგრატ VI | ბაგრატ VI-ის]] გამეფება ქართლ-იმერეთში და [[გიორგი VIII | გიორგი VIII-ისა]] კახეთში. [[1479]] ყვარყვარე II წარმატებით  შეებრძოლა შემოჭრილ თურქებს,[[ 1491]] საპასუხო შეტევაზე გადავიდა, ქ. არზრუმი აიღო და მოხრკედ გაიხადა.


[[კატეგორია: ქართველები]]
[[კატეგორია:დაბადებული  1416]]  
[[კატეგორია:გარდაცვლილი  1498]]
