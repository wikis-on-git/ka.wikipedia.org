საქართველოს კლუბი "რა? სად? როდის?" - არასამთავრობო ორგანიზაცია, კავშირი, რომელიც დაარსდა [[1994]] წლის დეკემბერში. 

საქმიანობის მიზნებია საქართველოს ახალგაზრდობის ინტელექტუალური დონის და ერუდიციის ამაღლება, ინტელექტუალური თამაშების რეგიონალური, რაიონული, საინსტიტუტო და სასკოლო კლუბების ჩამოყალიბება, სატელევიზიო ინტელექტ-შოუების მოწყობა.

კლუბის პრეზიდენტი დაფუძნებიდან  დღემდე არის [[მოსიძე, გიორგი|გიორგი მოსიძე]].

1996 წელს კლუბი გაწევრიანდა "რა? სად? როდის?" კლუბების საერთაშორისო ასოციაციაში.

კლუბის საქმიანობა მოიცავს ორ ძირითად მიმართულებას: 1. [[სატელევიზიო გადაცემა "ინტელექტ-კლუბი"]]; 2. [[სპორტული "რა? სად? როდის?"]].

ამჟამად კლუბის წევრია 100-მდე უფროსი ასაკისა და საბავშვო გუნდი. რეგულარულად იმართება საქართველოს და თბილისის ჩემპიონატები [[სპორტული "რა? სად? როდის?"|სპორტულ "რა? სად? როდის?"-ში]]. არარეგულარული თამაშები იმართება ქუთაისში, ბათუმში, ზუგდიდში, გორში, ფოთში, რუსთავში, თელავში, წალენჯიხაში, ქარელში და სხვ.

თბილისში თამაშები ეწყობა ყოველ კვირა დღეს, 13.00-19.00 საათზე, თსუ პირველი კორპუსის სააქტო დარბაზის ფოიეში. დასწრება თავისუფალია.
