'''ნოქალაქევი''' (პირდ. მნიშვ. ”ადგილი სადაც ადრე ქალაქი არსებობდა”) ამჟამად სოფელი და არქეოლოგიური მიდამოა [[სენაკის რაიონი|სენაკის რაიონში]], [[სამეგრელო]].

ამ ადგილას უწინ მნიშვნელოვანი ქართული ქალაქი მდებარეობდა. რომაელი და ბიზანტიელი ისტორიკოსები მას მოიხსენიებდნენ როგორც ''არქეოპოლისს'', თუმცა უფრო გვიანდელ ქართულ ქრონიკებში მას ''ციხეგოჯს'' (ქუჯის ციხე) უწოდებენ. ციხეგოჯი დასავლეთ საქართველოს [[ეგრისის სამეფო|ეგრისის სამეფოს]] (ლაზიკა) დედაქალაქი იყო IV-VIII საუკუნეებში. [[ბიზანტია|ბიზანტიასა]] და [[სპარსეთი|სპარსეთის]] იმპერიებს შორის [[ლაზური ომები]] (542-562) სწორედ ამ ქალაქის მიდამოებში განხორციელდა. ომის დროს სპარსელებმა ციხეგოჯზე იერიში სამჯერ მიიტანეს და მხოლოდ მესამედ მოახერხეს მისი აღება (554), თუმცა ქალაქი მცირე ხანში ისევ ჩაუვარდა ბიზანტიურ-ლაზურ ძალებს. 737-738 წლებში ქალაქი არაბმა მთავარსარდალმა მურვან იბნ-მუჰამედმა ([[მურვან-ყრუ]]) გაანადგურა. გამუდმებული ნგრევისა და გაპარტახების შედეგად ციხეგოჯი დაკნინდა და მცირე სოფლად გადაიქცა. სოფელმა ხელმეორე აყვავება (შედარებით) ჰპოვა მე-16 საუკუნეში, როდესაც აქ სამეგრელოს მთავარმა საკუთარი სასახლე ააშენა.

==არქეოლოგიური გათხრები==
არემარის არქეოლოგიური გათხრებით დადგინდა, რომ ეს ადგილი ძვ.წ. პირველ ათასწლეულს დასახლებული ყოფილა. დასახლება გაზრდილა ძვ.წ. V-IV საუკუნეებში. შემორჩენილ სტრუქტურათა უმრავლესობა აგებულ იქნა ახ.წ. IV-VIII საუკუნეებში, როცა არქეოპოლისი ლაზიკის დედაქალაქი იყო. სამეფო სასახლის, აკროპოლისის, მდიდარი სამარხების, აბანოებისა და ადრეული ქრისტიანული ეკლესიების ნანგრევები შეინიშნება მთის ფერდობის აყოლებით და [[ტეხურა (მდინარე)|მდ. ტეხურას]] პირა კლდეებზე. აქვე ნაპოვნია ადგილობრივ და უცხოურ მონეტათა მდიდარი კოლექცია, რაც ქალაქის მაღალი დონის კომერციულ კავშირებზე მიუთითებს მეზობელ ქვეყნებთან, განსაკუთრებით კი ბიზანტიის იმპერიასთან.

==რესურსები ინტერნეტში==
* [http://www.nokalakevi.ge/eng/home/index.html: ნოქალაქევის მუზეუმის ვებ-გვერდი]
* [http://www.nokalakevi.org: 2004 წლის ინგლისურ-ქართული ექსპედიცია ნოქალაქევში]
* [http://www.bajr.org/Appeal/01_main.html: ნოქალაქევის მიმართვა დონორებს]

[[კატეგორია:საქართველოს არქეოლოგიური ძეგლები]]
[[კატეგორია:საქართველოს სოფლები]]
[[კატეგორია:ისტორიული ქალაქები]]

[[en:Nokalakevi]]
