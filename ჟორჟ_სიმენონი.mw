[[სურათი:Simenon.jpg|thumb|right|ჟორჟ სიმენონი]] '''ჟორჟ ჯოსეფ ქრისტიან სიმენონი''' (Georges Joseph Christian Simenon) (* [[13 თებერვალი]], [[1903]], ლიეჟი  ―      † [[4 სექტემბერი]], [[1989]], ლოზანა) - პოპულარული ფრანგულენოვანი [[ბელგიელები | ბელგიელი]] მწერალი.

==ბიოგრაფია==
სიმენონი დაიბადა ლიეჟში ([[ბელგია]]), პარიზში გადავიდა საცხოვრებლად [[1922]] წელს. ბევრს მოგზაურობდა და მეორე მსოფლიო ომის შემდეგ აშშ-ში რჩება [[1955]] წლამდე. 1957 წელს შვეიცარიაში გადადის.

სიმენონი მე-20 საუკუნის ერთ-ერთ ყველაზე ნაყოფიერ მწერლად ითვლება. მას შეეძლო დღეში 80-მდე გვერდის დაწერა. სიცოცხლის განმავლობაში მას 450 რომანი და მცირე ზომის ნაწარმოებები აქვს გამოქვეყნებული. თუმცა ყველაზე ცნობილი მისი 75 რომანი და 28 მოთხრობაა [[კომისარი მეგრე|კომისარ მეგრეს]] თავგადასავლებზე. ამ სერიის პირველი რომანი „Pietr-Le-Letton“ გამოჩნდა 1931 წელს; ბოლო, „Maigret et M. Charles“ კი -- 1972-ში. მეგრეს რომანები თითქმის ყველა მთავარ ენაზეა ნათარგმნი და ზოგი მათგანი ფილმადაცაა გადაღებული (დაწყებული „La nuit du carrefour“-ით (ფრ. ღამე გზის გასაყარზე), ჟან რენუას ეკრანული ადაპტაცია 1932 წელს).

[[სურათი:Simenon liège.jpg|thumb|250px|left|სიმენონის ქანდაკება ლიეჟში]] ამერიკული პერიოდის განმავლობაში სიმენონი შემოქმედებით მწვერვალს აღწევს და ამ წლების რამდენიმე რომანი მათი დაწერის ადგილის კონტექსტითაა შთაგონებული: ''Trois chambres à Manhattan'' (სამი ოთახი მანჰეტენზე - 1946), ''Maigret à New York'' (მეგრე ნიუ-იორკში - 1947), ''Maigret se fâche'' (მეგრე განრისხებულია - 1947).

მეგრეს დიდი რაოდენობით ფსიქოლოგიური რომანი აქვს დაწერილი, მათ შორის ''La neige était sale'' (თოვლი ჭუჭყიანი იყო - 1948) ან ''Le fils'' (ბიჭები - 1957), და ავტობიოგრაფიული ნამუშევრები -- ''Je me souviens'' (მე მახსოვს - 1945), ''Pedigree'' (1948), ''Mémoires intimes'' (ინტიმური მემუარები - 1981).

სიმენონი ცნობილი მექალთანე იყო და „10.000 ქალის მამაკაცად“ მოიხსენიებდნენ. აღიარებდა, რომ სექსუალური მანიაკი იყო და სექსი დღეში სამჯერ მაინც სჭირდებოდა. როგორც ჩანს, მსურველ ქალთა რაოდენობა საკმაოდ დიდი იყო, თუმცა, ზოგიერთი ცნობით მას 8.000-მდე პროსტიტუტთან ჰქონია საქმე. ამით ის საკმაოდ განსხვავდებოდა მისი რომანების გმირი მეგრესაგან, რომელიც საკამოდ წყნარ მარტოსულ ცხოვრებას ეწეოდა (როცა ბარში არ იმყოფებოდა).

სიმენონი გარდაიცვალა ლოზანაში, 86 წლის ასაკში.

[[კატეგორია:ბელგიელები]]
[[კატეგორია:მწერლები]]
[[კატეგორია:დაბადებული  1903]]
[[კატეგორია:გარდაცვლილი  1989]]

[[bg:Жорж Сименон]]
[[da:Georges Simenon]]
[[de:Georges Simenon]]
[[en:Georges Simenon]]
[[eo:Georges Simenon]]
[[es:Georges Simenon]]
[[eu:Georges Simenon]]
[[fi:Georges Simenon]]
[[fr:Georges Simenon]]
[[gl:Georges Simenon]]
[[he:ז'ורז' סימנון]]
[[hr:Georges Simenon]]
[[io:Georges Simenon]]
[[it:Georges Simenon]]
[[ja:ジョルジュ・シムノン]]
[[nl:Georges Simenon]]
[[pl:Georges Simenon]]
[[ru:Сименон, Жорж]]
[[sv:Georges Simenon]]
[[wa:Georges Simenon]]
