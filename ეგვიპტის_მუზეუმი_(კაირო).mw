[[სურათი:Egypt.Cairo.EgyptianMuseum.01.jpg|thumb|250px|მუზეუმის მთავარი შესასვლელი]]
'''ეგვიპტური ანტიკურობის მუზეუმი''' ან შემოკლებით "ეგვიპტის მუზეუმი''' [[ქაირო|ქაიროში]], [[ეგვიპტე]], [[ფარაონი|ფარაონთა]] პერიოდის ანტიკური ნიმუშების უდიდესი და უმნიშვნელოვანესი კოლექციაა მსოფლიოში. მუზეუმის კოლექციაში არსებული ასობით ათასი ხელოვნების ნიმუშისა თუ საყოფაცხოვრებო ნივთიდან გამოფენილი მხოლოდ 136.000 საგანია.

მუზეუმის წინამორბედი ეგვიპტის მთავრობის მიერ 1835 წელს დაფუძნდა, როგორც ეგვიპტური ანტიკური ნიმუშების სამსახური, რათა შეეზღუდათ უძველესი ისტორიული ნივთების ძარცვა არქეოლოგიური გათხრების ადგილებიდან. თავად მუზეუმი გაიხსნა 1858 წელს ფრანგი არქეოლოგი აუგუსტ მარიეტის მიერ შეგროვებული კოლექციით. კოლექცია 1880 წლიდან [[ისმაილ ფაშა|ისმაილ ფაშას]] სასახლის ფლიგელში იყო გამოფენილი, 1900 წლიდან კი მუზეუმის ამჟამინდელ ნეკლასიკური სტილის შენობაში გადმოვიდა თაჰრირის მოედანზე, ქაიროს ცენტრში.

კოლექციის მთავარი ნაწილია ფარაონი [[ტუტანხამონი|ტუტანხამონის]] სამარხიდან გამოტანილი ნიმუშები. ეს სამარხი თითქმის ხელუხლებად იპოვა [[კარტერი, ჰოვარდ|ჰოვარდ კარტერმა]] [[მეფეთა ხეობა|მეფეთა ხეობაში]] 1922 წელს.

მუზეუმის სამეფო მუმიათა ოთახი, რომელშიც ფარაონთა ეპოქის 27 სამეფო მუმია ინახება, პრეზიდენტ [[სადათი, ანვარ|ანვარ სადათის]] ბრძანებით 1981 წელს დახურულ იქნა. 1985 წელს ოთახი ისევ გაიხსნა ოდნავ სახეცვლილი ფორმით, თუმცა მუმიათა უმრავლესობას ფარდა აქვს აფარებული.

==იხილეთ აგრეთვე==
*[[ეგვიპტის მუზეუმი (ტურინი)]]
*[[ეგვიპტის მუზეუმი (ბერლინი)]]

==რუსერსები ინტერნეტში==
*[http://www.egyptianmuseum.gov.eg/ მუზეუმის ვებ-გვერდი]

[[კატეგორია:მუზეუმები]]
[[კატეგორია:არქეოლოგიური მუზეუმები]]
[[კატეგორია:ქაირო]]

[[ar:متحف مصري]]
[[en:Egyptian Museum]]
[[hu:Egyiptom Múzeum]]
[[it:Museo Egizio del Cairo]]
