[[სურათი:Ney l.jpg|thumb|150px|მიშელ ნეი]]
'''მიშელ ნეი''' ([[ფრანგული ენა|ფრანგ.]]: Michel Ney) (* [[10 იანვარი]] [[1769]], [[ზაარლუი]], [[გერმანია]]; † [[7 დეკემბერი]] [[1815]], [[პარიზი]]) - ფრანგი სახელმწიფო და სამხედრო მოღვაწე, [[საფრაგეთის მარშალი]], ელხინგენის ჰერცოგი და მოსკოვის თავადი.


==ბიოგრაფია==
მიშელ ნეი (დაბ. მიხაელ ნაი, [[გერმ.]]: Michael Ney) დაიბადა ღარიბი ნალების მჭედლის ოჯახში, ქალაქ [[ზაარლუი|ზაარლუიში]], ბიერშტრასე 13-ში, რომელიც იმ დროს საფრანგეთის მიერ იყო დაპყრობილი. [[1788]] წელს იგი საფრანგეთის არმიის ჰუსარების პოლკში ჩაეწერა და რევოლუციის დროს უნტეროფიცერი იყო. [[1796]] წელს იგი უკვე ბრიგადის [[გენერალი|გენერალი]], [[1799]] წელს კი დივიზიის გენერალი იყო. [[1804]] წელს [[ბონაპარტი, ნაპოლეონ|ნაპოლეონმა]] მას საფრანგეთის მარშლის წოდება მიანიჭა, ხოლო [[1808]] წელს ელხინგენის ჰერცოგის და [[1812]] წელს მოსკოვის თავადის ტიტულები.

[[1814]] წელს ნეი [[ნაპოლეონის საიმპერატორო გვარდია|საიმპერატორო გვარდიის]] სარდლად დაინიშნა. ნაპოლეონის ტახტიდან გადადგომის შემდეგ იგი [[ბურბონი (დინასტია)|ბურბონების]] სამსახურში ჩადგა, მაგრამ ბონაპარტის [[ელბა|ელბადან]] დაბრუნების და 100 დღიანი მმართველობის დროს ისევ ამ უკანასკნელის მხარე დაიჭირა. [[ვატერლოოს ბრძოლა|ვატერლოოსთან ბრძოლაში]] იგი შეშლილივით იბრძოდა (ნეის 5 ცხენი გამოუკლეს და ბოლოს ქვეითად მიდიოდა შეტევაზე) და ცდილობდა მოახლოებული დამარაცხება როგორმე თავიდან აეცილებინა. ნაპოლეონის ხელმეორედ ტახტიდან გადადგომის შემდეგ მან უარი განაცხადა საფრანგეთის დატოვებაზე და [[1815]] წლის [[3 აგვისტო|3 აგვისტოს]] დაპატიმრებულ იქნა. მიშელ ნეის ბურბონებმა ბრალი სამშობლოს ღალატში დასდეს სიკვდილით დასჯა მიუსაჯეს. [[1815]] წლის [[7 დეკემბერი|7 დეკემბერს]] იგი [[ლუქსემბურგის ბაღი|ლუქსემბურგის ბაღში]] დახვრიტეს. ცეცხლის ბრძანება მან თვითონ გასცა.

ნეიმ, როგორც მთავარსარდალმა განსაკუთრებით გამოიჩინა თავი [[1812]] წელს [[ნაპოლეონის რუსეთზე ლაშქრობა|ნაპოლეონის რუსეთზე ლაშქრობის]] დროს, როცა იგი საფრანგეთის არმიის არიერგარდს ხელმძღვანელობდა და ბრწყინვალედ იცავდა „დიდი არმიის“ უკანდახევას. ნეის მამაცობაზე უამრავი ლეგენდაა შემორჩენილი, ერთ-ერთი მათგანი მოგვითხრობს, რომ ის ერთადერთი გადაურჩა კაზაკების არიერგარდზე თავდასხმას და სრულიად გაყინულმა და ძალაგამოცლილმა თავი [[პრუსია|პრუსიულ]] გუმბინოში განლაგებულ ბანაკში ოფიცერთა სასადილოს შეაფარა. ოფიცრებმა ნეი ვერ იცვნეს და სასადილოდან გამოგდება დაუპირეს, რაზეც მან უპასუხა: „ბრავო ბატონებო, ნუთუ ვერა მცნობთ? მე ვარ დიდი არმიის არიერგარდი - მე ვარ მიშელ ნეი“. 

ნაპოლეონი მას „მამცთა შორის მამაცს“ ([[ფრანგული ენა|ფრანგ.]]: le brave des braves) ეძახდა.

[[კატეგორია:ფრანგები]]
[[კატეგორია:ფრანგი მარშლები]]

[[bg:Мишел Ней]]
[[da:Michel Ney]]
[[de:Michel Ney]]
[[en:Michel Ney]]
[[el:Μισέλ Νέϋ]]
[[es:Michel Ney]]
[[fr:Michel Ney]]
[[fy:Michel Ney]]
[[it:Michel Ney]]
[[he:מישל ניי]]
[[la:Michael Ney]]
[[nl:Michel Ney]]
[[ja:ミシェル・ネイ]]
[[no:Michel Ney]]
[[pl:Michel Ney]]
[[sl:Michel Ney]]
[[sr:Мишел Неј]]
[[sv:Michel Ney]]
