'''იობ-ვილჰელმ გეორგ ''"ერვინ"'' ფონ ვიცლებენი''' (''[[გერმ.]]'' Job-Wilhelm Georg ''"Erwin"'' von Witzleben) (* [[4 დეკემბერი]] [[1881]], [[ბრესლაუ]], [[პოლონეთი]]; † [[8 აგვისტო]] [[1944]], [[ბერლინი]], [[გერმანია]]) - [[გერმანელები | გერმანელი]] სამხედრო მოღვაწე, «[[ვერმახტი|ვერმახტის]]» [[გენერალ-ფელდმარშალი]] და «[[ვიდერშტანდი|ვიდერშტანდის]]» წევრი.


==ბიოგრაფია==

ერვინ ფონ ვიცლებენი დაიბადა [[თიურინგია|თიურინგიელი]] ოფიცრის ოჯახში. [[პრუსია|პრუსიის]] კადეტთა კორპუსის სასწავლებლის დამთავრების შემდეგ იგი [[1901]] წლის [[22 ივნისი|22 ივნისს]] [[ლეიტენანტი|ლეიტენანტის]] წოდებით შევიდა [[ლაიგნიცი|ლაიგნიცის]] „მეფე ვილჰელმ I“ სახელობის [[გრენადერები|გრენადერთა]] პოლკში. [[1910]] წელს მიენიჭა [[ობერლეიტენანტი|ობერლეიტენანტის]] სამხედრო წოდება.


== პირველი მსოფლიო ომი ==

[[პმო|პირველ მსოფლიო ომში]] ვიცლებენი 19-ე სარეზერვო ქვეითთა ბრიგადის ადიუტანტი იყო, ვიდრე [[1914]] ოქტომბერში [[კაპიტანი|კაპიტნის]] სამხედრო წოდება არ მიენიჭა და მე-6 სარეზერვო ქვეითთა პოლკის ასმეთაურად არ დაინიშნა. ცოტა მოგვიანებით იგი იმავე პოლკის ბატალიონის მეთაური გახდა. იგი იბრძოდა [[ვერდენი|ვერდენთან]], [[შამპანი|შამპანში]] და [[ფლანდრია|ფლანდრიაში]], სადაც მძიმედ დაიჭრა და [[რკინის ჯვარი (ორდენი)|რკინის ჯვრით]] იქნა დაჯილდოებული. [[1918]] წელს ხელმეორედ დაჭრის შემდეგ იგი გადაიყვანეს გენშტაბის აკადემიაში კვალიფიკაციის ასამაღლებლად და ომის დასასრულს 121-ე დივიზიის გენშტაბის პირველი ოფიცერი იყო.



== მშვიდობიანობის დრო ==

ახლად დაარსებულ [[რაიხსვერი|რაიხსვერში]] მან მსახური დაიწყო ასმეთაურად. [[1923]] წელს ფონ ვიცლებენს [[მაიორი|მაიორის]] სამხედრო წოდება მიენიჭა და გადაიყვანეს მე-4 დივიზიის შტაბში ქალაქ [[დრეზდენი|დრეზდენში]]. [[1928]] წელს იგი მე-6 ინფანტერისტთა პოლკის ბატალიონის მეთაური გახდა. [[1929]] წელს იგი [[ვიცეპოლკოვნიკი]] გახდა. [[1931]] წელს ვიცლბენი დაინიშნა მე-8 ინფანტერისტთა პოლკის მეთაურად [[ფრანკფურტ-ან-დერ-ოდერი|ფრანკფურტ-ან-დერ-ოდერში]] და მიენიჭა [[პოლკოვნიკი|პოლკოვნიკის]] წოდება. [[1933]] წელს იმავე თანამდებობაზე გადაყვანილ იქნა ქალაქ [[ჰანოვერი|ჰანოვერში]] მე-6 ინფანტერისტთა პოლკში.

[[1934]] წლის [[1 თებერვალი|1 თებერვალს]] დაარსებულ «[[ვერმახტი|ვერმახტში]]»  ერვინ ფონ ვიცლებენს [[გენერალ-მაიორი|გენერალ-მაიორის]] წოდება მიენიჭა და გადაყვანილ იქნა მე-3 ინფანტერისთა დივიზიის მეთაურად ქალაქ [[პოტსდამი|პოტსდამში]]. მან დაიკავა გენერალ [[ფრიჩი, ვერნერ ფონ|ვერნერ ფონ ფრიჩის]] ადგილი „III სამხედრო ოლქის (ბერლინი)“ მეთაურის თანამდებობაზე. ამ პოსტზე იგი დარჩა [[1935]] წლის სექტემბრამდე. ვიცლებენს მიენიჭა [[გენერალ-ლეიტენანტი|გენერალ-ლეიტენანტის]] წოდება და დაწინაურებულ იქნა „III არმიათა კორპუსის“ მთავარსარდლად [[ბერლინი|ბერლინში]]. [[1936]] წელს მას ინფანტერიის [[გენერალი|გენერლის]] წოდება მიენიჭა.

ერვინ ფონ ვიცლებენი ჯერ კიდევ [[1934]] წელს [[რიომის პუტჩი|რიომის პუტჩის]] დროს გამოვიდა ნაცისტური რეჟიმის წინააღმდეგ. მან მკაცრად გააკრიტიკა ვერმახტის გენერლების [[შლეიხერი, კურტ ფონ|ფონ შლეიხერის]] და [[ბრედო, ფერდინანდ ფონ|ფონ ბრედოს]] მკვლელობა და მოითხოვა სამართლიანი გამოძიების ჩატარება. [[1938]] წელს იგი დაუკავშირდა [[ჰიტლერი, ადოლფ|ჰიტლერის]] მოწინააღმდეგე გენერლების ჯგუფს - [[ბეკი, ლუდვიგ|ბეკს]], [[ჰიოპნერი, ერიხ|ჰიოპნერს]], [[შტიულპნაგელი, კარლ-ჰაინრიხ ფონ|ფონ შტიულპნაგელს]] და ადმირალ [[კანარისი, ვილჰელმ|კანარისს]]. ვიცლებენს, როგორც ბერლინის სამხედრო ოლქის მთავარსარდალს მნიშვნელოვანი როლი უნდა ეთამაშა სუდეტების კრიზისის დროს დაგეგმილ სახელმწიფო გადატრიალებაში. [[მიუნხენის შეთანხმება|მიუნხენის შეთანხმების]] გერმანიისთვის წარმატებით დამთავრებამ ხელი შეუშალა გენერლების გეგმებს.

[[1939]] წელს ვიცლებენი მონაწილეობდა გენერალ-პოლკოვნიკ [[ჰამერშტაინ-ექუორდი, კურტ ფონ|ბარონ ფონ ჰამერშტაინ-ექუორდის]] დაგეგმილ შეთქმულებაში. გეგმის თანახმად ჰიტლერი უნდა დაეპატიმრებინათ ფრონტის დათვალიერების დროს, ხოლო ვიცლებენს ბერლინში განლაგებული ნაცისტური პარტიის შტაბ-ბინა უნდა დაეკავებინა. ეს გეგმას შეუსრულებელი დარჩა.

[[1938]] წლის ნოემბერში ერვინ ფონ ვიცლებენი გადაიყვანეს მე-2 არმიათა ჯგუფის მთავარსარდლად ფრანკფურტ-ან-დერ-ოდერში. 



== მეორე მსოფლიო ომი ==

[[1939]] წლის სექტემბერში ვიცლებენს მიენიჭა გენერალ-მაიორის წოდება და დაინიშნა დასავლეთ ფრონტის 1-ლი არმიის მთავარსარდლად. [[1940]] წლის [[10 მაისი|10 მაისს]] [[საფრანგეთი|საფრანგენთზე]] თავდასხმის დროს მისი არმია შედიოდა «არმიათა ჯგუფ „ც“»-ს შემადგენლობაში. ვიცლებენის მეთაურობით პირველმა არმიამ [[14 ივნისი|14 ივნისს]] გაარღვია მაჟინოს თავდაცვითი ხაზი და [[17 ივნისი|17 ივნისს]] რამდენიმე ფრანგული დივიზია აიძულა კაპიტულირებულიყო. ამ ოპერაციის ბრწყინვალედ ჩატარების შემდეგ იგი [[რკინის ჯვარი (ორდენი)|რკინის ჯვრის რაინდის ჯვრით]] დაჯილდოვდა და [[1940]] წლის [[ 19 ივლისი|19 ივლისს]] [[გენერალ-ფელდმარშალი|გენერალ-ფელდმარშლის]] წოდება მიენოიჭა. ამასთან ერთად იგი დაინიშნა დასავლეთ ფრონტის მხედართმთავრად, თუმცა ავადმყოფობის გამო იძულებული იყო ერთი წლის შემდეგ ფრონტი დაეტოვებინა.

[[1944 წლის 20 ივლისის შეთქმულება|1944 წლის 20 ივლისის შეთქმულების]] დროს ერვინ ფონ ვიცლებენი ერთ-ერთ მთავარ როლს თამაშობდა. წარმატების შემთხვევაში გენერალ-ფელდმარშალი ფონ ვიცლებენი «ვერმახტის» უმაღლესი მთავარსარდალი უნდა გამხდარიყო. ჰიტლერზე მოწყობილი პუტჩის ჩავარდნის შემდეგ იგი დაპატიმრებულ იქნა მისი მეგობრის მამულში.

[[1944]] წლის [[7 აგვისტო|7 აგვისტოს]] სახალხო სასამრთლომ [[ფრაისლერი, როლანდ|როლანდ ფრაისლერის]] თავმჯდომარეობით ერვინ ფონ ვიცლებენს სიკვდილით დასჯა მიუსაჯა. მსჯავრდებულის ბოლო სიტყვა ფრაისლერისადმი იყო მიმართული: „თქვენ შეგიძლიათ დღეს ჯალათს გადამცეთ. სამი თვის შემდეგ აღშფოთებული და ნაწამები ხალხი პახუხს გაგებინებთ და ბინძულ ქუჩებში ცოცხლად გათრევთ.“ 
"Sie können uns dem Henker überantworten. In drei Monaten zieht das empörte und gequälte Volk Sie zur Rechenschaft und schleift Sie bei lebendigem Leib durch den Kot der Straßen".

მომდვენო დღეს ერვინ ფონ ვიცლებენი სიკვდილით იქნა დასჯილი ბერლინში.



== ჯილდოები ==

*  „[[ფრონტის მებრძოლთა ღირსების ჯვარი (ორდენი)| ფრონტის მებრძოლთა ღირსების ჯვარი]]“ - ''Ehrenkreuz für Frontkämpfer''
* „[[რკინის ჯვარი (ორდენი)|რკინის ჯვარი]] (1914) - მე-2 და 1-ლი კლასის - ''Eisernes Kreuz (1914) 2. und 1. Klasse''
* „[[ჰოენჰოლერნთა სამეფო სახლის ორდენი (ორდენი)|ჰოენცოლერნთა სამეფო სახლის ორდენის რაინდის ჯვარი ხმლებით]]“ - ''Ritterkreuz des Königlichen Hausordens von Hohenzollern mit Schwertern''
* „[[რკინის ჯვარი (ორდენი)|რკინის ჯვარი]]" (1939) მე-2 და 1-ლი კლასის (განმეორებით) - ''Eisernes Kreuz (1939) 2. und 1. Klasse (Wiederholungsspange)''
*"[[რკინის ჯვარი (ორდენი)|რკინის ჯვრის რაინდის ჯვარი]]" - ''Ritterkreuz des Eisernen Kreuzes''




[[de:Erwin von Witzleben]]
[[da:Erwin von Witzleben]]
[[en:Erwin von Witzleben]]
[[es:Erwin von Witzleben]]
[[ja:エルヴィン・フォン・ウィッツレーベン]]
[[no:Erwin von Witzleben]]
[[pl:Erwin von Witzleben]]
[[sv:Erwin von Witzleben]]

[[კატეგორია:გერმანელები]]
[[კატეგორია:გერმანიის სამხედრო მოღვაწეები]]
[[კატეგორია:დაბადებული  1881]]
[[კატეგორია:გარდაცვლილი  1944]]
