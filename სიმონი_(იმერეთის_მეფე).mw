'''სიმონი''' (―   †  [[1701]]), იმერეთის მეფე [[1698]]-[[1701]]. [[ალექსანდრე IV | ალექსანდრე IV-ის]] უკანონო შვილი, იზრდებოდა ქართლის მეფის [[ერეკლე I | ერეკლე I-ის]] კარზე, იმერეთის სამეფო ტახტზე კი [[ვახტანგ V | ვახტანგ V-ის]] ძე [[არჩილ II]] იჯდა. ეს ოსმალეთის ინტერესებს ეწინააღმდეგებოდა. ამიტომ ახალციხის ფაშამ გააძევა და იმერეთში სიმონი გაამეფა. ამ პერიოდის იმერეთში ფეოდალური ანარქიის შედეგად პირველობდა თავადი გიორგი აბაშიძე, რომელმაც სიმონს თავისი ასული ანიკა მიათხოვა ცოლად. გიორგი აბაშიძემ და მისმა მეორე ასულმა თამარმა (ალექსანდრე IV-ის ქვრივმა) სიმონი აიძულეს ქართლში გაქცეულიყო. სიმონი ისევ ერეკლე I-ს შეეკედლა.[[ მამია III გურიელი | მამია III გურიელის]] ინიციატივით ახალციხის ფაშამ სიმონი ისევ მეფედ დასვა და ცოლად მამიას და შერთეს. სიმონისა და გურიელის გათიშვის მიზნით აბაშიძემ გურიელს მეფობა აღუთქვა: [[1701]] წელს სიმონი მოკლეს და იმერეთში მამია III გურიელი გაამეფეს.   




[[კატეგორია:ქართველები]]
[[კატეგორია:საქართველოს მეფეები]]
