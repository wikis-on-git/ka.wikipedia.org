'''ბაგრატიონები''' - [[საქართველოს სამეფო]] [[დინასტია]] ახ. წელთაღრიცხვით [[575]] ([[809]]) - [[1810]] წლებში. ბაგრატიონები წარმოშობით სამხრეთ საქართველოს [[სპერი|სპერის]] (ისპირის) პროვინციიდან იყვნენ (ამჟამად თურქეთის ისპირის რაიონი). ქართულ ისტორიულ წერილობით წყაროებზე დაყრდნობით ქართულ ისტორიოგრაფიაში გამოთქმულია მოსაზრება, რომ ამ საგვარეულოს სათავე დაუდო ბივრიტიანთა (ბივრატიანთა) ფეოდალურმა საგვარეულომ (ბივრიტიანები ჯერ კიდევ ძვ. წელთაღრიცხვით მე-3 საუკუნიდან განაგებდნენ [[ოძრხეს საერისთავო|ოძრხეს საერისთავოს]]).
[[სურათი:Bagrationgerbial.jpg|thumb|ბაგრატიონთა საგვარეულო გერბი]]

==ბაგრატიონები - ქართლის ერისმთავრები==
ბაგრატიონთა საგვარეულოს პირველი წარმომადგენელი იყო [[ქართლი|ქართლის]] პირველი ერისმთავარი [[575]]-[[590]] წლებში [[გუარამი|გუარამ I]] კურაპალატი. გვარი წარმოშობილი უნდა იყოს გუარამის მამის, ბივრიტიანთა სამთავრო სახლის წარმომადგენლის - ბაგრატისაგან. გუარამის ბაბუა (დედის მხრიდან) იყო მეფე [[ვახტანგ გორგასალი]]. ვინაიდან, გუარამი იყო ქართლის პირველი ერისმთავარი (რაც, რეალურად, ტოლფასი იყო ქართლის მეფობისა), ბაგრატიონთა დინასტიის ისტორიის საწყის თარიღად შეიძლება ჩაითვალოს [[575]] წელი (ნაცვლად [[809]] წლისა, როგორც მიუთითებს ქართველ ისტორიკოსთა ნაწილი). გუარამის გარდა ქართლის ერისმთავრებიდან ბაგრატიონთა საგვარეულოს ეკუთვნოდნენ [[სტეფანოზ I]] ([[590]]-[[605]]) და [[აშოტ I დიდი|აშოტ I]] კურაპალატი ([[786]]-[[809]]).

==კლარჯეთის ერისთავები==
სტეფანოზ I-იდან აშოტამდე ბაგრატიონები განაგებდნენ [[კლარჯეთი საერისთავო|კლარჯეთის საერისთავოს]]. კერძოდ, კლარჯეთის ერისთავები იყვნენ: [[გუარამ II]] ([[619]]-[[678]]), [[ვარაზბაკური]] ([[678]]-[[705]]), [[ნერსე]] ([[705]]-[[742]]) და [[ადარნასე ბაგრატიონი|ადარნასე]] ([[742]]-[[780]]).

==ტაო-კლარჯეთის სამეფო==
[[809]] წელს აშოტ I-მა (კლარჯეთის ერისთავის ადარნასეს ძემ და ქართლის ერისმთავარმა) სამხრეთ საქართველოში შექმნა [[ტაო-კლარჯეთის სამეფო|ტაო-კლარჯეთის]] ძლიერი სამეფო, რომელსაც თავად განაგებდა [[826]] წლამდე. აღნიშნულ სამეფოს განაგებდნენ [[ბაგრატ I კურაპალატი | ბაგრატ I]] ([[826]]-[[876]]). 826-869 წლებში სამეფოს თანამმართველი იყო [[ადარნასე I]]), [[დავით I კურაპალატი |დავით I]] ([[876]]-[[881]]) და [[ადარნასე II]] ([[881]]-[[888]]).

==ქართველთა სამეფო==
[[888]] წელს შეიქმნა [[ქართველთა სამეფო]], რაც განაპირობა ტაო-კლარჯეთის სამეფოსთვის სხვა ქართული მიწების: [[სამცხე-ჯავახეთი|სამცხე-ჯავახეთის]], [[კოლა-არტაანი|კოლა-არტაანის]], [[შავშეთი|შავშეთის]], [[სპერი|სპერის]], [[თორთომი|თორთომის]], სგრეთვე, [[ბასიანი|ბასიანის]] შეერთებამ. ქართველთა სამეფოს განაგებდნენ: [[ადარნასე II]] ([[888]]-[[923]]), [[დავით II, ადარნასე II-ის ძე | დავით II]] ([[923]]-[[937]]), [[ბაგრატ I, ადარნასე II-ის ძე | ბაგრატ]] მაგისტროსი ([[937]]-[[945]]). იგი ოფიციალურად არ ატარებდა მეფის ტიტულს), [[აშოტ IV]] ([[945]]-[[954]]), [[სუმბატ I]] ([[954]]-[[958]]), [[ბაგრატ II რეგვენი |ბაგრატ II]] ([[958]]-[[975]]). 961-966 წლებში თანამმართველი იყო [[ადარნასე III]], ხოლო 966-975 წლებში [[დავით III]]), [[გურგენ II]] ([[975]]-[[1008]]). სამეფოს თანამმართველი იყო მისი ძე ბაგრატი, რომელმაც [[978]] წელს მიიღო [[აფხაზეთის სამეფო|აფხაზეთის]] (დასავლეთ საქართველოს) მეფობაც).

==გაერთიანებული ქართული სამეფო==
გაერთიანებული ქართული სამეფოს შექმნის თარიღად ითვლება [[978]] წელი, როდესაც ქართველთა სამეფოს ტახთის თანამპყრობელმა [[ბაგრატ III|ბაგრატ III-მ]] ([[978]]-[[1014]]), რომლის დედა [[აფხაზეთის სამეფო|აფხაზთა]] (დასავლეთ საქართველოს) მეფის ასული იყო, მიიღო აფხაზეთის მეფობა. ბაგრატის შემდეგ გაერთიანებულ ქართულ სამეფოს განაგებდნენ: [[გიორგი I]] ([[1014]]-[[1027]]), [[ბაგრატ IV]] ([[1027]]-[[1072]]), [[გიორგი II]] ([[1072]]-[[1089]]), [[დავით IV]] აღმაშენებელი ([[1089]]-[[1125]]), [[დემეტრე I]] ([[1125]]-[[1155]]), [[დავით V]] ([[1155]]-[[1156]]), [[გიორგი III]] ([[1156]]-[[1184]]), [[თამარი]] ([[1184]]-[[1213]]), [[გიორგი IV]] ლაშა ([[1213]]-[[1223]]), [[რუსუდანი]] ([[1223]]-[[1245]]), [[დავით VI]] ნარინი ([[1245]]-[[1293]]), [[დავით VII]] ულუ ([[1247]]-[[1270]]), [[დემეტრე II, თავდადებული|დემეტრე II]] თავდადებული ([[1271]]-[[1289]]), [[ვახტანგ II]] ([[1289]]-[[1293]]), [[დავით VIII]] ([[1293]]-[[1299]], [[1300]]-[[1308]]), [[გიორგი VI]] ([[1308]]-[[1313]]), [[გიორგი V  ბრწყინვალე|გიორგი V]] ბრწყინვალე ([[1299]], [[1314]]-[[1346]]), [[დავით IX]] ([[1346]]-[[1360]]), [[ბაგრატ V]] ([[1360]]-[[1393]]), [[გიორგი VII]] ([[1393]]-[[1407]]), [[კონსტანტინე I]] ([[1407]]-[[1411]]), [[ალექსანდრე I, გიორგი VIII-ის ძე|ალექსანდრე I დიდი]] ([[1411]]-[[1442]]), [[ვახტანგ IV]] ([[1442]]-[[1446]]) და [[გიორგი VIII]] ([[1446]]-[[1466]]).

==ერთიანი ქართული სამეფოს დაშლა და რუსეთის მიერ ანექსია==
[[1466]] წელს ერთიანი ქართული სამეფო დაიშალა [[ქართლის სამეფო|ქართლის]], [[კახეთის სამეფო|კახეთის]] და [[იმერეთის სამეფო|იმერეთის]] სამეფოებად.

დაარღვია რა [[გეორგიევსკის ტრაქტატი|გეორგიევსკის]] [[1783]] წლის ხელშეკრულების პირობები, [[1801]] წელს ცარისტულმა [[რუსეთი|რუსეთმა]] მოახდინა [[ქართლ-კახეთის სამეფო|ქართლ-კახეთის სამეფოს]] ანექსია. ქართლ-კახეთის უკანასკნელი მეფე იყო [[ერეკლე II|ერეკლე II-ის]] ძე [[გიორგი XII]] ([[1798]]-[[1800]]). ცხრა წლის შემდეგ, [[1810]] წელს რუსეთმა დაიპყრო და გააუქმა [[იმერეთის სამეფო]]. იმერეთის უკანასკნელი მეფე იყო [[სოლომონ II]] ([[1789]]-[[1810]]), რომელიც რუს ოკუპანტთა წინააღმდეგ თითქმის 10-წლიანი გმირული ბრძოლის შემდეგ გაიხიზნა [[ოსმალეთი|ოსმალეთში]], [[ტრაპიზონი|ტრაპიზონში]], სადაც გარდაიცვალა [[1815]] წელს. როგორც ქართლ-კახეთის, ისე იმერეთის ბაგრატიონთა სამეფო ოჯახები რუსეთში გადაასახლეს. ასე დასრულდა ბაგრატიონთა სამეფო დინასტიის მრავალსაუკუნოვანი და სახელოვანი ისტორია.

==ბაგრატიონთა ქორწინებრივი კავშირები==
სხვა სამეფო დინასტიებთან ბაგრატიონთა დინასტიის ნათესაურ ურთიერთობებთან დაკავშირებით უნდა აღინიშნოს, რომ ბაგრატიონებს სხვადასხვა დროს ქორწინებრივი კავშირები ჰქონდათ [[შირვანშაჰები|შირვანშაჰებთან]] (დღევანდელი [[აზერბაიჯანი]]), [[ბიზანტია|ბიზანტიის]] დუკებისა და კომნენოსების დინასტიებთან, [[ტრაპიზონის იმპერია|ტრაპიზონის იმპერიის]] (ეს სახელმწიფო [[1204]] წელს შეიქმნა [[თამარი|თამარ მეფის]] აქტიური მონაწილეობით) კომნენოსთა დინასტიასთან და ა.შ. ამჟამად ბაგრატიონთა სამეფო სახლს დევნილობაში ნათესაური კავშირები აქვს [[ესპანეთი|ესპანეთის]] [[ბურბონები|ბურბონებთან]], [[ჰოჰენცოლერნები|ჰოჰენცოლერნებთან]], [[რომანოვები|რომანოვების]] რუსულ საიმპერატორო სახლთან დევნილობაში და ა.შ.

==ბაგრატიონთა სამეფო სახლი ევროპაში==
ბაგრატიონების მნიშვნელოვან ნაწილს მეორეჯერ მოუხდა აყრა და სამშობლოს დატოვება [[1921]] წელს, ბოლშევიკური რუსეთის მიერ [[საქართველოს დემოკრატიული რესპუბლიკა|საქართველოს დემოკრატიული რესპუბლიკის]] ([[1918]]-[[1921]]) ოკუპაციისა და ფაქტობრივი ანექსიის შემდეგ. ერთ-ერთი, ვინც ოჯახით დატოვა საქართველო და ევროპაში გაიხიზნა, იყო [[ბაგრატიონ-მუხრანელი, გიორგი (ხორხე)|გიორგი ბაგრატიონ-მუხრანელი]]. ამ უკანასკნელის ძე, - [[ბაგრატიონ-მუხრანელი, ირაკლი|ირაკლი ბაგრატიონ-მუხრანელი]] ([[1909]]-[[1977]]) იყო ქართული პოლიტიკური ემიგრაციის ერთ-ერთი უთვალსაჩინოესი მოღვაწე. [[1942]] წელს [[გერმანია|გერმანიაში]] სწორედ მისი თაოსნობით დაფუძნდა ეროვნული პოლიტიკური ორგანიზაცია "[[ქართველ ტრადიციონალისტთა კავშირი]]", რომლის უმთავრეს მიზანს შეადგენდა საქართველოს გათავისუფლება საბჭოთა იმპერიის მარწუხებიდან და საქართველოში კონსტიტუციური მონარქიის დაფუძნება. აღსანიშნავია, რომ ამ ორგანიზაციის თანადამფუძნებლები იყვნენ გამოჩენილი ქართველი მოღვაწეები [[რობაქიძე, გრიგოლ|გრიგოლ რობაქიძე]], [[კედია, სპირიდონ|სპირიდონ კედია]], [[ამირეჯიბი, შალვა|შალვა ამირეჯიბი]], [[გაბაშვილი, რევაზ|რევაზ გაბაშვილი]], [[წერეთელი, მიხეილ|მიხეილ (მიხაკო) წერეთელი]], [[ციციშვილი, სვიმონ|სვიმონ ციციშვილი]] და სხვანი. 

ირაკლი ბაგრატიონის პირველი მეუღლე იყო იტალიელი გრაფის ჰუგო პასკუინის ასული - მარია ანტუანეტა (გარდაიცვალა 1944 წელს), ხოლო მეორე, - ესპანელ [[ბურბონები|ბურბონთა]] სამეფო სახლის წარმომადგენელი, ინფანტა მარია-მერსედესი (გარდაიცვალა 1961 წელს). ირაკლი ბაგრატიონის და - [[ბაგრატიონი, ლეონიდა|ლეონიდა]]  (დაიბადა 1914 წელს)კი გახლდათ რუსეთის ტახტის მემკვიდრის ვლადიმერ კირილეს ძე [[რომანოვები|რომანოვის]] (გარდაიცვალა 1992 წელს) მეუღლე. 1940-იანი წლების შუა ხანებში ევროპის მონარქიული სახლების მიერ (მათ შორის ვლ. რომანოვის მიერ) ირაკლი ბაგრატიონ-მუხრანელი აღიარებულ იქნა ევროპაში ქართველ ბაგრატიონთა სამეფო სახლის მეთაურად და ტახტის მემკვიდრედ. ამჟამად ტახტის ოფიციალურ მემკვიდრედ ითვლება მისი უფროსი ვაჟი, - [[ბაგრატიონ-მუხრანელი, გიორგი (ხორხე)|გიორგი (ხორხე) ბაგრატიონი]] (დაბადებულია 1941 წელს, [[რომი|რომში]]. ცხოვრობს და მოღვაწეობს [[ესპანეთი|ესპანეთში]]). აქვე უნდა აღინიშნოს ისიც, რომ იგი გახლავთ ევროპაში საკმაოდ ცნობილი რაინდული ორდენების: "საქართველოს არწივის ორდენისა" და "ქრისტეს კვართის ორდენის" (დააფუძნა ირაკლი ბაგრატიონ-მუხრანელმა[[1939]] წელს) დიდოსტატი ("Grand Master").

==ბაგრატიონთა საგვარეულოს წარმოშობის საკითხისადმი ტენდენციური მიდგომის შესახებ==

სამწუხაროდ, დასავლურ (მათ შორის ამერიკულ) ისტორიოგრაფიაში დამკვიდრდა მცდარი, დაუსაბუთებელი, რეალურ ნიადაგს მოკლებული მოსაზრება ქართველ ბაგრატიონთა საგვარეულოს სომხური წარმოშობის შესახებ. 

ამ მხრივ გამოირჩევა კ. თუმანოვის, რ.-გ. სუნის და სხვათა ნაშრომები. საკითხისადმი ამგვარი, ტენდენციური მიდგომა მნიშვნელოვანწილად განაპირობა სომეხი ისტორიკოსის ნ. ადონცის სამეცნიერო მემკვიდრეობამ და ამ მიმართულებით სომხური დიასპორის აქტიურობამ. ბაგრატიონთა საგვარეულოს წარმოშობის შესახებ ამ ანტიმეცნიერული ვერსიის მიმდევარნი მთლიანად ახდენენ ქართული წერილობითი ისტორიული წყაროებისა ("ქართლის ცხოვრების" ჟამთააღმწერლობითი თხზულებანი, სუმბატ დავითის ძის თხზულება ტაო-კლარჯეთის ბაგრატიონთა შესახებ და ა.შ.) და ქართველ მეცნიერ-ისტორიკოსთა ნაშრომების მონაცემების იგნორირებას. ამის ნათელი მაგალითია თუნდაც ინგლისური ვიკიპედიის სტატია [[:en:Bagratid Dynasties]] და ამ სტატიის სადისკუსიო გვერდზე გამართული ე.წ. "დისკუსია". სამწუხაროდ, ინგლისური ვიკიპედიის მესვეურთა უდიდეს ნაწილს ამგვარი, მეტად ტენდენციური დამოკიდებულება აქვს არათუ ბაგრატიონთა საგვარეულოს, არამედ, საერთოდ, - საქართველოს ისტორიისადმი.  


[[კატეგორია:მსოფლიოს სამეფო დინასტიები]]

[[en:Bagrationi]]
