[[image:ge-kk-gardabani.PNG|thumb|გარდაბნის რაიონი]]
'''გარდაბნის რაიონი''' არის ადმინისტრაციული რაიონი [[ქვემო ქართლის მხარე|ქვემო ქართლის მხარეში]]. რაიონის ტერიტორია [[1917]] წლამდე  ტფილისის გუბერნიის ტფილისის მაზრაში შედიოდა, [[1921]] წლიდან - ტფილისის მაზრაში, [[1938]] წლიდან - თბილისის ოლქის ყარაიის რაიონია. რაიონის ადმინისტრაციული ცენტრია ქალაქი [[გარდაბანი]].


==ბუნება==
მდებარეობს ქვემო ქართლის ვაკეზე, ჩრდილოეთი ნაწილი უჭირავს მთებს. ტერიტორია - 1304 კვ.კმ., მათ შორის სასოფლო-სამეურნეო სავარგულებს უკავია 780 კვ.კმ. რაიონის ტერიტორიას კვეთს მდინარე [[მტკვარი]] და მისი შენაკადები, ასევე სამგორის ზემო და ქვემო მაგისტრალური სარწყავი არხები. მნიშვნელოვანი ტბებია ჯანდარის და კუმისის. აქ მდებარეობს კლიმატური კურორტები [[კოჯორი]] და [[კიკეთი]].


==მოსახლეობა==
მოსახლეობის რიცხოვნობა - 114 ათასი კაცი; სიმჭიდროვე - 88 კაცი კვ.კმ-ზე. რაიონში 42 დასახლებული პუნქტია: 1 ქალაქი, 2 დაბა და 39 სოფელი. დიდი სოფლებია: გამარჯვება 5,3 ათასი მოსახლე, მარტყოფი - 7,7 ათასი, ნაზარლო - 5,7 ათასი, სართიჭალა - 7,0 ათასი, ფონიჭალა - 5,7 ათასი, ქესალო - 5,5 ათასი.


==მმართველობა==
რაიონის წარმომადგენლობითი ორგანოა რაიონის საკრებულო, ხოლო აღმასრულებელო ორგანო - გამგეობა. რაიონის ადგილობრივი თვითმმართველობის ერთეულებია:

*''ქალაქის საკრებულო'' - 1: გარდაბანი;
*''დაბის საკრებულო'' - 2: დიდი ლილო, კოჯორი;
*''თემის საკრებულო'' - 9: აღთაქლის თემი, ახალსოფლის თემი, თელეთის თემი, კალინინოს თემი, ლემშვენიერას თემი, მარტყოფის თემი, ნორიოს თემი, სართიჭალის თემი, ტაბახმელის თემი.
*''სოფლის საკრებულო'' - 11: ახალი სამგორი, გამარჯვება, ვახტანგისი, კრწანისი, კუმისი, ნაზარლო, ფონიჭალა, ქესალო, ყარაჯალარი, ყარათაქლა, ჯანდარა.


==ეკონომიკა==
მრეწველობის დარგებიდან წამყვანია ენერგეტიკა, რადგან აქ მდებარეობს გარდაბნის თბოელექტროსადგური. არის აგრეთვე საშენი მასალების, კვების და მსუბუქი მრეწველობის მცირე საწარომები. სოფლის მეურნეობა საგარეუბნო ტიპისაა და ძირითადად ორიენტირებულია [[თბილისი|თბილისისა]] და [[რუსთავი|რუსთავის]] სურსათით მომარაგებაზე. 


==კულტურა==
რაიონში 53 სახელმწიფო ზოგადსაგანმანათლებლო სკოლაა, 2 საშუალო პროფესიული სასწავლებელი, 1 უმაღლესი სასწავლებელი, 39 ბიბლიოთეკა, 1 თეატრი და 1 მუზეუმი. გამოდის რაიონული გაზეთი. 


==ღირშესანიშნაობანი==
[[ღვთაების მონასტერი]] ([[მარტყოფი]]), [[ბეთანიის ტაძარი]]. კაბენის მონასტერი, [[შავნაბადას ეკლესია]], [[აზეულას ციხე]] ([[კოჯორი]]).

{{ქვემო ქართლი}}
[[კატეგორია:საქართველოს რაიონები]]
[[კატეგორია:ქვემო ქართლის მხარე]]
