[[Image:MSaakshvili.jpg|thumb|right|მიხეილ სააკაშვილი]]
'''მიხეილ სააკაშვილი''' (დ. [[21 დეკემბერი]], [[1967]], [[თბილისი]]) - [[ქართველები|ქართველი]] სახელმწიფო და პოლიტიკური მოღვაწე, საერთაშორისო სამართლის დოქტორი, საქართველოს პრეზიდენტი [[2004]] წლის იანვრიდან, პოლიტიკური ორგანიზაციის  "ერთიანი ნაციონალური მოძრაობა" დამფუძნებელი და ლიდერი.


==განათლება==

* [[1984]] - ოქროს მედლით დაამთავრა [[თბილისი|თბილისის]] 51-ე საშუალო სკოლა.
* [[1992]] - წარჩინებით დაამთავრა [[კიევი|კიევის]] უნივერსიტეტის საერთაშორისო სამართლის ფაკულტეტი.
* [[1993]] - მიიღო [[სტრასბურგი|სტრასბურგის]] ([[საფრანგეთი]]) ადამიანის უფლებათა საერთაშორისო ინსტიტუტის დიპლომი ადამიანის უფლებათა საერთაშორისო სამართალში. 
* [[1994]] - [[ნიუ-იორკი|ნიუ-იორკის]] კოლუმბიის უნივერსიტეტის იურიდიულ ფაკულტეტზე დაიცვა სამართლის მაგისტრის ხარისხი. ხსენებული უნივერსიტეტის მაგისტრატურაში ის სწავლობდა, როგორც [[ამერიკის შეერთებული შტატები|ამერიკის შეერთებული შტატების]] კონგრესის სტიპენდიანტი. 
*[[1995]]-[[1996]] - სწავლობდა ჯორჯ ვაშინგტონის უნივერსიტეტის დოქტორანტურაში.


*--

==სამსახურებრივი საქმიანობა==

* სხვადასხვა დროს მუშაობდა [[ნორვეგია|ნორვეგიის]] [[ადამიანის უფლებები|ადამიანის უფლებათა]] ინსტიტუტში ([[ოსლო]]), ნიუ-იორკის ერთ-ერთ უდიდეს საადვოკატო ფირმაში.
* [[1995]]-[[1999]] - საქართველოს პარლამენტის წევრი. 
* [[1995]] - არჩეულ იქნა საქართველოს პარლამენტის საკონსტიტუციო, იურიდიულ საკითხთა და კანონიერების კომიტეტის თავმჯდომარედ.
* [[2000]], [[24 იანვარი]] - აირჩიეს ევროსაბჭოს საპარლამენტო ასამბლეის ვიცე - პრეზიდენტად.
* [[2000]], [[12 ოქტომბერი]] - დაინიშნა საქართველოს იუსტიციის მინისტრად. 
* [[2001]], [[სექტემბერი]] - ე. შევარდნაძის პოლიტიკური კურსისა და მთავრობაში გამეფებული კორუფციისადმი პროტესტის ნიშნად გადადგა მინისტრის თანამდებობიდან. ჩამოაყალიბა ოპოზიციური პოლიტიკური ორგანიზაცია - [[ერთიანი ნაციონალური მოძრაობა]].
* [[2001]], [[21 ოქტომბერი]] - როგორც დამოუკიდებელი კანდიდატი, არჩეულ იქნა ქ. თბილისის  ვაკის რაიონის მაჟორიტარ დეპუტატად.
* [[2002]] - არჩეულ იქნა ქ. თბილისის საკრებულოს თავმჯდომარედ.
* [[2003]] წლის [[14 ნოემბერი|14 ნოემბერს]], აღნიშნული წლის 2 ნოემბრის საპარლამენტო არჩევნების შედეგების ტოტალური გაყალბებისადმი პროტესტის ნიშნად, მისი თაოსნობით საქართველოში დაიწყო მშვიდობიანი სამოქალაქო დაუმორჩილებლობა, რაც დასრულდა [[23 ნოემბრის]] მშვიდობიანი რევოლუციით (რომელიც მსოფლიოში ცნობილია "[[ვარდების რევოლუცია|საქართველოს ვარდების რევოლუციის]]" სახელით) და ე. შევარდნაძის და მისი რეჟიმის გადადგომით.
* [[2004]], [[4 იანვარი]] - მიხეილ სააკაშვილი არჩეულ იქნა ქვეყნის პრეზიდენტად. მისი ოფიციალური ინაუგურაცია შედგა თბილისში, [[2004]] წლის [[25 იანვარი|25 იანვარს]].

==პოლიტიკური შეხედულებები==

2004 წლის 30 იანვარს პრეზიდენტმა მიხეილ სააკაშვილმა ხელი მოაწერა „[[ეროვნული თანხმობის დეკლარაცია|ეროვნული თანხმობის დეკლარაციას (მემორანდუმს)]]“, რომელიც საქართველოს უახლეს ისტორიაში ერთ-ერთი უმნიშვნელოვანესი სახელმწიფო-პოლიტიკური დოკუმენტია, რომლის მიზანია საქართველოში შინაგანი პოლიტიკური სტაბილურობის დამყარება და 1991-1992 წლების სახელმწიფო გადატრიალების შედეგად მოსპობილი სამართლიანობის აღდგენა.


სტაბილურობის დამყარების საფუძველი და ფუძემდებლური დებულებები დეკლარაციის მიხედვით არის 1991-92 წლების მიჯნაზე მომხდარი მოვლენების შეფასება როგორც „'''შეთქმულებისა'''“, რომელიც მოწყობილი იქნა „შინაგანი და გარეგანი '''[[ანტიეროვნული ძალები|ანტიეროვნული ძალების]] მიერ'''“ „[[ნომენკლატურის რევანში|კომუნისტურ-ნომენკლატურული რევანშის]]“ მიზნით.

==სხვადასხვა==

* [[2004]] - საქართველოს პრეზიდენტი დაჯილდოვდა ევროკავშირის არაწევრი ქვეყნებიდან "წლის ევროპელი"-ს ყოველწლიური პრემიით. 

* [[2005]] - დემოკრატიის განვითარებაში შეტანილი წვლილისათვის მიხეილ სააკაშვილი და [[უკრაინა|უკრაინის]] პრეზიდენტი [[იუშჩენკო, ვიქტორ|ვიქტორ იუშჩენკო]] [[აშშ]]-ის კონგრესის მიერ წარდგენილ იქნენ ნობელის მშვიდობის პრემიაზე.  


[[კატეგორია:ქართველები]]
[[კატეგორია:ქართველი პოლიტიკური მოღვაწეები]]
[[კატეგორია:დაბადებული  1967]]

[[bg:Михаил Саакашвили]]
[[da:Mikheil Saakasjvili]]
[[de:Micheil Saakaschwili]]
[[en:Mikhail Saakashvili]]
[[eo:Miĥail SAAKAŜVILI]]
[[es:Mijáil Saakashvili]]
[[et:Mihhail Saakašvili]]
[[fi:Mihail Saakašvili]]
[[fr:Mikheil Saakachvili]]
[[gl:Mikhail Saakashvili - მიხეილ სააკაშვილი]]
[[he:מיכאיל סאקשווילי]]
[[id:Mikhail Saakashvili]]
[[it:Mikhail Saakashvili]]
[[ja:ミヘイル・サアカシュヴィリ]]
[[nl:Michail Saakasjvili]]
[[pl:Micheil Saakaszwili]]
[[pt:Mikhail Saakashvili]]
[[ru:Саакашвили, Михаил Николозович]]
[[sv:Michail Saakasjvili]]
[[uk:Михаїл Саакашвілі]]
[[zh:米哈伊爾·薩卡什維利]]
