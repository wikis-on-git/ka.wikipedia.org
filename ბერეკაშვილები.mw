'''ბერეკაშვილები''', [[ქართველები|ქართველ]]ი მშენებელი ოსტატები, [[ქუთაისი|ქუთაისის]] მახლობლად მდებარე [[კურსები|სოფ. კურსებიდან]]. ცნობილნი არიან: ''ლევან'', ''მოსე'', ''ისიდორე'', ''კალისტრატე'' და ''იოსებ'' ბერეკაშვილები. 

მათ XIX საუკუნის 60-იან წლებიდან რამდენიმე [[ეკლესია]] ააგეს დასავლეთ საქართველოში: [[1867]], იმერეთის ეპისკოპოსის [[გაბრიელი|გაბრიელის]] დავალებით, [[ბახვი|სოფ. ბახვში]] (ახლანდელი ოზურგეთის რაიონი; ლევან და მოსე ბერეკაშვილები), [[1873]] [[გოდოგანი|სოფ. გოდოგანში]] (ისიდორე ბერეკაშვილი), [[1883]] [[ნაგარევი|სოფ. ნაგარევში]] (იოსებ ბერეკაშვილი, ორივე თერჯოლის რაიონი) , [[1905]] [[კოკა|სოფ. კოკაში]] (ახლანდელი [[ტყიბული]]; იოსებ და კალისტრატე ბერეკაშვილები). ბერეკაშვილების აშენებული ეკლესიები ყურადღებას იპყრობს ტექნიკური შესრულების მაღალი დონით. კედლები მოპირკეთებულია თლილი ქვით. ბერეკაშვილები ცდილობდნენ გაეგრძელებინათ ეროვნული ტრადიციები და იყენებდნენ ძველი ქართული საეკლესიო ხუროთმოძღვრების ცალკეულ დეტალებს (დეკორაციულ თაღებსა და ლილვებს, ბურთულებიან სამკაულებს და სხვა).

ამ მხრივ ბერეკაშვილების ნაგები ეკლესიები თვალსაჩინოდ განსხვავდება იმ ეკლესიებისაგან, რომლებსაც XIX საუკუნის მანძილზე საქართველოში მომუშავე [[ბერძნები|ბერძენი]] ოსტატები აშენებდნენ.


[[კატეგორია:ქართველები]]
