'''ფუკურო იპეი''' (* [[1897]]  ―       †  [[2 ივლისი]], [[1971]]), [[იაპონელები |იაპონელი]] მწერალი, ფილოლოგი, საზოგადო მოღვაწე. იყო ალპინისტიც. დაამთავრა ტოკიოს უცხო ენათა ინსტიტუტის რუსული განყოფილება, [[1963]] იმოგზაურა [[საქართველო | საქართველოში]]. მეორედ აქ ჩამოვიდა [[1966]], რუსთაველის საიუბილეო ზეიმზე. ეკუთვნის რამდენიმე წერილი ქართული ლიტერატურისა და კულტურის საკითხებზე, წიგნი "საქართველო ალპინისტის თვალით" ([[1967]]). იაპონურ ენაზე პროზაულად თარგმნა და ჰაიასე ტადაჩის ნახატებითა და [[ზიჩი,მიხაი | მ. ზიჩის]] საკაზმებით გამოსცა ვეფხისტყაოსანი ([[1955]]). ეს გამოცემა რამდენჯერმე განმეორდა (საერთო ტირაჟი 100000). [[1972]] გამოსცა ვეფხისტყაოსნის მდიდრულად დასურათებული პოეტური თარგმანი. იაპონურ ენაზე თარგმნა ქართული ფოლკლორების ნიმუშები, აგრეთვე გადმოცემები და ლეგენდები რუსთაველზე ([[მეგრელიძე, იოსებ | ი. მეგრელიძის]] წიგნიდან "რუსთაველი და ფოლკლორი", თბილისი, [[1960]]). თარგმნილი აქვს [[დუმბაძე, ნოდარ | ნ. დუმბაძის]], [[ტიხონოვი, ნიკოლოზ | ნ. ტიხონოვის]], [[კატაევი, ვალენტინ | ვ. კატაევის]] და სხვა მწერლების ნაწარმოებები.

[[კატეგორია: იაპონელები]] 
[[კატეგორია:დაბადებული  1897]]
[[კატეგორია:გარდაცვლილი 1971]]
