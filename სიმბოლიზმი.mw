[[Image:Deathgrave.JPG|thumb|240px|right|''La mort du fossoyeur'' ("მესაფლავის სიკვდილი"), [[შვაბი, კარლოს|კარლოს შვაბი]], სიმბოლისტური მოტივების ვიზუალური გამოხატულებაა.  სიკვდილისა და ანგელოზთა პერსონიფიკაცია, ქათქათა თოვლი და სახეთა დრამატული პოზები - ყოველივე ეს გამოხატავს სიმბოლისტურ მისწრაფებას ტრანსფიგურაციისკენ "სადმე, ამ სამყაროს იქით".]]
'''სიმბოლიზმი''' (''[[ფრანგ.]]'' symbolisme), მიმდინარეობა დასავლეთ ევროპის [[ლიტერატურა|ლიტერატურასა]] და [[ხელოვნება|ხელოვნებაში]] XIX საუკუნის დასასრულს და XX საუკუნის დასაწყისში ([[საფრანგეთი|საფრანგეთში]] – [[ბოდლერი, შარლ|შარლ ბოდლერი]], [[რემბო, არტურ|არტურ რემბო]], [[ვერლენი, პოლ|პოლ ვერლენი]], [[მალარმე, სტეფან|სტეფან მალარმე]] და სხვა. [[ბელგია|ბელგიაში]] – [[ვერჰარნი, ემილ|ემილ ვერჰარნი]], [[მეტერლინკი, მორის|მორის მეტერლინკი]]. [[გერმანია|გერმანიაში]] – [[ჰაუპტმანი, გერჰარდ|გერჰარდ ჰაუპტმანი]], [[გეორგე, შტეფან|შტეფან გეორგე]]; ინგლისში – [[უაილდი, ოსკარ|ოსკარ უაილდი]], [[სუინბერნი, ელჯერნონ ჩარლზ|ელჯერნონ ჩარლზ სუინბერნი]]; ავსტრიაში – [[რილკე, რაინერ მარია|რაინერ მარია რილკე]]; რუსეთში – [[ბლოკი, ალექსანდრე|ალექსანდრე ბლოკი]], [[ბალმონტი, კონსტანტინე|კონსტანტინე ბალმონტი]], [[ბრიუსოვი, ვალერი|ვალერი ბრიუსოვი]]). 

სიმბოლიზმი ერთგვარი რეაქცია იყო პარნასელთა პოეზიაზე. მისთვის დამახასიათებელია კონკრეტული სახის შეცვლა სიმბოლოთი, ირეალური სინამდვილის ძიება, კამერულობა, მაქსიმალური ზრუნვა სიტყვაზე, მუსიკალობის შექმნაზე. სიმბოლიზმი იყო სინამდვილისადმი ოპოზიციის გამოხატვა. მისმა საუკეთესო წარმომადგენლებმა დიდი ამაგი დასდეს ლირიკული აზროვნების განვითარებას.

[[საქართველო|საქართველოში]] სიმბოლიზმი ლიტერატურაში ჩამოყალიბდა XX საუკუნის 10–იან წლებში. 1915 წელს ქუთაისში შეიქმნა სიმბოლისტთა ჯგუფი, რომელმაც [[1916]] წელს გამოსცა ჟურნალი "ცისფერი ყანწები", "ცისფერყანწელების" ჯგუფში შედიოდნენ [[იაშვილი, პაოლო|პაოლო იაშვილი]], [[ტაბიძე, ტიციან|ტიციან ტაბიძე]], [[გაფრინდაშვილი, ვალერიან|ვალერიან გაფრინდაშვილი]], [[ლეონიძე, გიორგი|გიორგი ლეონიძე]], [[ცირეკიძე, სანდრო|სანდრო ცირეკიძე]], [[ნადირაძე, კოლაუ|კოლაუ ნადირაძე]] და სხვა. ქართველი სიმბოლისტები ცდილობდნენ პოეტური ფორმის გადახალისებას, გამომსახველობით საშუალებათა გამდიდრებას, ამასთან კლასიკური მემკვიდრეობის გამოყენებასაც. 1925 წლის შემდეგ ქართული სიმბოლისტური სკოლა დაიშალა.


==წინაპირობა==
ფრანგული სიმბოლიზმი უმეტესწილად რეაქცია იყო [[ნატურალიზმი|ნატურალიზმისა]] და [[რეალიზმი|რეალიზმის]] წინააღმდეგ, რომელთა მიმდევრები ცდილობდნენ რეალობის ასახვას მისი პირდაპირი მნიშვნელობით. ამ პირდაპირმა თითქმის სანიტარულმა მიმდინარეობებმა გამოიწვია რეაქცია სპირიტუალობის, გამოგონილისა თუ ოცნებების წარმოსახვისკენ, რამაც დასაბამი მისცა სიმბოლიზმის აღმოცენებას. ზოგი ავტორი, როგორიცაა იორის-კარლ ჰუიზმანსი, შემოქმედებას იწყებს როგორც ნატურალისტი, თუმცა შემდგომში სიმბოლიზმისკენ იხრება; ჰუიზმანსში ეს ცვლილება გამოიხატა მის გამოცოცხლებულ ინტერესში რელიგიასა და სპირიტუალობისადმი.

სიმბოლისტურ მოძრაობას ლიტერატურაში ფესვები [[ბოდლერი, შარლ|შარლ ბოდლერის]] პოემათა კრებულში "Les Fleurs du Mal" (ბოროტების ყვავილები) აქვს. სიმბოლიზმის ესთეტიკა განავითარეს სტეფან მალარმემ და პოლ ვერლანმა 1860-70-იან წლებში. 1880-იანებში ეს ესთეტიკა გამოიხატა ერთგვარ მანიფესტთა სერიაში და მან მწერალთა მთელი თაობის ყურადღება მიიპყრო. [[პო, ედგარ|ედგარ ალან პოს]] ნამუშევრები, რომლებიც ბოდლერმა ფრანგულად თარგმნა, დიდ გავლენას ახდენს მთლიანად ამ მიმდინარეობაზე და მნიშვნელოვანი წყარო ხდება მრავალი ტროპისა და პერსონაჟის შექმნაში.

ლიტერატურაში სიმბოლისტური მიმდინარეობისგან განსხვავებით, სიმბოლიზმი ხელოვნებაში წარმოადგენს რომანტიციზმის გაცილებით უფრო გოთური და ბნელი ექსპრესიიდან გადახრას; თუმცა სადაც რომანტიციზმი იმპულსური და მეამბოხე სულის გამოხატვა იყო, სიმბოლისტური ხელოვნება უფრო სტატიკური და რელიგიური გახდა.

== სიმბოლიზმი თეატრში ==

სიმბოლისტური [[თეატრი|თეატრის]] შექმნის იდეა გამომდინარეობს სცენაზე ხელოვნების ყველა დარგის ორგანული შერწყმის ნეორომანტიკული კონცეფციიდან. თეატრალურ წარმოდგენაში სიტყვის, ფერისა და მუსიკის შეხამებას მაყურებელზე უნდა მოეხდინა ისეთივე ზემოქმედება, როგორსაც მოახდენდა [[მუსიკა]]; ე.ი. უნდა შექმნილიყო სახეები, რომლებიც კონკრეტულ აზრობრივ გაშიფვრას არ დაექვემდებარებოდა. სიმბოლისტური თეატრის შექმნას XIX საუკუნის დასასრულს და XX საუკუნის დასაწყისში ხელი შეუწყო: 

* სპეციფიურმა დრამატურგიულმა მასალამ (მეტერლინკის, ვერჰარნის, ჰოფმანის, მოგვიანებით იბსენისა და სხვა ნაწარმოებები), რომლებიც სცენაზე ადეკვატურ ხორცშესხმას მოითხოვდა.
* სიმბოლისტმა რეჟისორებმა, რომლებმაც უარყვეს რეალისტური თეატრის ტრადიციები და დრამატურგიას, როგორც სპექტაკლის იდეურ საფუძველს, დაუპირისპირეს რეჟისორისა და მხატვრის დიქტატი; ისინი ცდილოვდნენ დაემკვიდრებინათ სცენაზე "პირობითი თეატრის" იდეა ("მოქმედება–სიმბოლო"), განეხორციელებინათ "მარიონეტების თეატრის" პრინციპები. 
* პლასტიკური ხელოვნების (ძირითადად [[ფერწერა]]) მოძალებამ თეატრში, დასავლეთ ევროპაში სიმბოლიზმმა თავი იჩინა პარიზის სასტუდიო თეატრებში.

სიმბოლიზმი XIX–XX საუკუნეების მიჯნის მხატვრული კულტურის რთული მოვლენაა. მისი გავლენა განიცადა ბევრმა მხატვრულმა მიმდინარეობამ (ექსპრესიონიზმი, სიურრეალიზმი, ნაწილობრივ ფუტურიზმი და სხვა)
ქართულ დრამატურგიასა და თეატრში სიმბოლიზმი თავს იჩენს XX საუკუნის პირველ ათეულ წლებში. იგი წარმოდგენილია პიესებით:[[ შანშიაშვილი, სანდრო|სანდრო შანშიაშვილის]] "შვების თავადი" (1908–1911), "მეფე–მგოსანი" (1912); სანდრო ცირეკიძე "პირიმზე" (1918), პოლიკარპე კაკაბაძის "სამი ასული" (1919). ამ პიესებში შეიმჩნევა ის წინააღმდეგობანი, რაც საერთოდ დამახასიათებელია სიმბოლისტური მწერლობისათვის: რეალისტური ხელოვნების ტრადიციებისაგან ირაციონალობისა და მისტიკურობისაკენ გადახრა, თანამედროვე სინამდვილისადმი პროტესტი, უსამართლობის სასტიკი მხილება ახალი მხატვრული გამომსახველობითი საშუალებების მეოხებით. ქართველი რეჟისორების მიერ დადგმული სიმბოლისტური პიესებიდან აღსანიშნავია: მორის მეტერლინკის "მარიამ მაგდალინელი" (სპექტაკლის რეჟისორი იყო [[ალექსი-მესხიშვილი, ვლადიმერ (ლადო)|ლადო ალექსი–მესხიშვილი]], ხოლო მისი გარდაცვალების შემდეგ დაამთავრა შ. ბერიშვილმა, 1921), ოსკარ უაილდის "სალომე" (რეჟისორი [[მარჯანიშვილი, კონსტანტინე|კოტე მარჯანიშვილი]], 1922), [[შანშიაშვილი, სანდრო|სანდრო შანშიაშვილის]] "ბერდო–ზმანია" (რეჟისორი [[ახმეტელი, ალექსანდრე|სანდრო ახმეტელი]], 1920) და სხვ.

== სიმბოლიზმი სახვით ხელოვნებაში ==
[[Image:Tsarevna-lebed'.jpg|thumb|left|რუს სიმბოლისტთა შორის იყვნენ [[ვრუბელი, მიხაილ|მიხაილ ვრუბელი]] (1856-1910).]]
სახვით ხელოვნებაში სიმბოლიზმს არ გააჩნდა ჩამოყალიბებული სახე. მის წარმომადგენლებს არ აერთიანებდათ არც საერთო თეორიული პროგრამა, არც სტილური ნიშნები. საწყის ეტაპზე სიმბოლიზმს სახვით ხელოვნებაში ჰქონდა ტენდენცია ნაწარმოების სიუჟეტი დაეტვირთა რამდენიმე მნიშვნელობით, ალეგორიებითა და მისტიური სიმბოლოებით. ამან გამოიწვია ინტერესის გაცხოველება ძველ რელიგიებისადმი; ბიბლიური, ძველ აღმოსავლეთის, ანტიკური ლეგენდებისადმი. უფრო სხვაგვარად ესმოდათ სიმბოლიზმი სახვით ხელოვნებაში ე. წ. პონტა–ვენის სკოლის წარმომადგენლებს. ამ ეტაპზე სიმბოლურ დატვირთვას ღებულობდა არა ნაწარმოების სიუჟეტი, არამედ თვით მხატვრული გამომსახველობითი საშუალებანი – ფერი, ხაზი, მონასმი, კომპოზიციური აგების რიტმი. ამგვარი გაგება სიმბოლიზმისა მხატვრობაში გაგრძელდა XX საუკუნეშიც, "მოდერნის" ხელოვნებაშიც, ფორმის აქტიურ გასულიერების ცდებში. სიმბოლიზმის მნიშვნელოვანი წარმომადგენლები იყვნენ XX საუკუნეში [[შტუკი, ფრანც ფონ|ფ. ფონ შტუკი]], მ. კლინგერი – გერმანიაში, ფ. კნოპფი – ბელგიაში, ო. ბერდზლი – ინგლისში, ჩიურლიონისი – [[ლიტვა|ლიტვაში]] და სხვა. [[რუსეთი|რუსეთში]] სიმბოლიზმის ნიშნები გამოვლინდა "მირ ისკუსტვას" ხელოვნებაში, რერიხის, ბორისოვ–მუსატოვის, ვრუბელის ნაწარმოებებში, თუმცა არც ერთი მათგანი არ იყო სიმბოლისტი.

ქართულ სახვით ხელოვნებაში სიმბოლიზმი არ ჩამოყალიბებულა თავისთავადი მიმართულების სახით და არც მიმდევრები ჰყოლია, მხოლოდ რამდენიმე მხატვრის ცალკეულ ნაწარმოებებში შეიმჩნევა მიმართულებისათვის დამახასიათებელი ნიშნები (შ. ქიქოძე "დაღუპული მეგობრის მოსაგონრად", 1921, [[საქართველოს ხელოვნების მუზეუმი]], თბილისი).

==სიმბოლისტები==
===წინამორბედები===
* [[ბოდლერი, შარლ]] (1821-67)
* ისიდორ დიუკასი, [[გრაფი ლოტრეამონი]] (1846-70)
* [[ნერვალი, ჟერარ დე]] (1808-55)

===მწერლები===
* [[ვილიე დე ლ'ილ-ადამი, მათიას]] (1838-89)
* [[მალარმე, სტეფან]] (1842-98)
* [[ვერლენი, პოლ]] (1844-96)
* [[რემბო, ართურ]] (1854-91)
* [[როდენბახი, ჟორჟ]] (1855-98)
* [[ვერჰარნი, ემილ]] (1855-1916)
* [[მორე, ჟან]] (1856-1910)
* [[სამენი, ალბერ]] (1858-1900)
* [[Rémy de Gourmont]] (1858-1915)
* [[კანი, გუსტავ]] (1859-1936)
* [[Albert Giraud]] (1860-1929)
* [[Jules Laforgue]] (1860-87)
* [[Paul Adam]] (1862-1920)
* [[Maurice Maeterlinck]] (1862-1949)
* [[Stuart Merrill]] (1863-1915)
* [[Adolphe Retté]] (1863-1930)
* [[Francis Vielé-Griffin]] (1863-1937)
* [[Henri de Régnier]] (1864-1936)
* [[Albert Mockel]] (1866-1945)
* [[Paul Valery|Paul Valéry]] (1871-1945)
* [[Renee Vivien|Renée Vivien]] (1877-1909)
* [[Emile Nelligan]] (1879-1941)
* [[Andrei Bely]] (1880-1934)

===გავლენა ინგლისურ ლიტერატურაში===
ინგლისურენოვანი ავტორები, რომელთაც სიმბოლიზმზე გავლენა მოახდინეს ან თავად განიცადეს:

*[[პო, ედგარ ალან]] (1809-49)
*[[ბლეიკი, უილიამ]] (1757-1827)
*[[როსეტი, დანტე გაბრიელ]] (1828-82)
*[[Algernon Charles Swinburne]] (1837-1909)
*[[Oscar Wilde]] (1854-1900)
*[[Arthur Symons]] (1865-1945)
*[[John Gray]] (1866-1934)
*[[Ernest Dowson]] (1867-1900)
*[[Eric Stenbock]] (1860-95)
*[[T. S. Eliot]] (1888-1965)
*[[William Butler Yeats]] (1865-1939)
*[[Wallace Stevens]] (1879-1955)
*[[Ezra Pound]] (1885-1972)
*[[Conrad Aiken]] (1889-1973)
*[[Clark Ashton Smith]] (1893-1961)
*[[Hart Crane]] (1899-1932)

===მხატვრები===
*[[ბლეიკი, უილიამ]] - (1757-1827)
*[[George Frederic Watts]] - (1817-1904)
*[[ბეკლინი, არნოლდ]] - (1827-1901) 
*[[Pierre Puvis de Chavannes]] - (1824-1898)
*[[Henri Fantin-Latour]] (1836 - 1904)
*[[Fernand Khnopff]] - (1858-1921)
*[[Gustav Klimt]] - (1862-1918)
*[[Gustave Moreau]] - (1826-1898)
*[[Edvard Munch]] - (1863-1944)
*[[რედონი, ოდილონ]] - (1840-1916)
*[[როფსი, ფელისიენ]] - (1855-1898)
*[[ტოროპი, იან]] - (1858-1928)
*[[ვრუბელი, მიხეილ]] (1856-1910)

==რესურსები ინტერნეტში==
*[http://www.poetes.com/moreas/manifeste.htm სიმბოლიზმის მანიფესტი], ჟან მორეს მიერ (ფრანგ.).


[[კატეგორია:ლიტერატურული მიმდინარეობები]]
[[კატეგორია:მხატვრული მიმდინარეობები]]


[[cs:Symbolismus]]
[[da:Symbolisme (stilperiode)]]
[[de:Symbolismus (Malerei)]]
[[en:Symbolism (arts)]]
[[el:Συμβολισμός]]
[[fr:Symbolisme (art)]]
[[lv:Simbolisms]]
[[nl:Symbolisme]]
[[ja:象徴主義]]
[[no:Symbolisme]]
[[ru:Символизм]]
[[fi:Symbolismi]]
[[tr:Sembolizm (sanat)]]
