[[სურათი:Flatiron crop 20040522 114306 1.jpg|thumb|250px|ფლატირონი (2004)]]
[[სურათი:Flatiron Building NYC.jpg|thumb|250px|შენობა მე-20 საუკუნის დამდეგს, ნახატი]]
'''ფულერის შენობა''', ანუ უფრო ცნობილი როგორც '''ფლატირონ ბილდინგი''' (სიტყვასიტვით - ''შენობა-უთო'') იყო ერთ-ერთი ყველაზე მაღალი შენობა [[ნიუ-იორკი|ნიუ-იორკში]] მისი მშენებლობის დასრულების დროს [[1902]] წელს. შენობის პროექტი ეკუთვნის [[ჩიკაგო|ჩიკაგოელ]] [[ბარნჰემი, დენიელ|დენიელ ბარნჰემს]] და შესრულებულია [[ბოზ-არტი|ბოზ-არტ]] სტილში სამკუთხა ბლოკ-კუნძულზე 23-ე ქუჩის, მე-5 ავენიუსა და [[ბროდვეი (ნიუ-იორკი)|ბროდვეის]] შორის, მედისონ სქვერის კუთხეში. კლასიკური ბერძნული კოლონადის სტილის თანახმად მისი კირქვისა და მოჭიქული ტერა-კოტის ფასადი ჰორიზონტალურად დაყოფილია სამ ნაწილად.

ადგილობრივებმა შენობისადმი ინტერესი სწრაფად გამოამჟღავნეს და ნიძლავს დებდნენ იმაზე თუ რა პერიმეტრზე გაიფანტებოდა შენობის ნანგრევები იმ შემთხვევაში თუ ნიუ-იორკის განუყრელი ქარი მის წაქცევას მოახერხებდა, დაარქვეს რა მას "ფლატირონი" (ინგ. ბრტყელი უთო) იმ დროინდელ უთოსთან მსგავსების გამო. მომრგვალებული წვეტის ბოლოში შენობის სიგანე მხოლოდ 2 მეტრია. 22 სართულიანი შენობა 87 მეტრის სიმაღლისაა და მას [[მანჰეტენი|მანჰეტენზე]] ყველაზე ძველ დღემდე შემორჩენილ ცათამბჯენად მიიჩნევენ, თუმცა ფაქტობრივად შედარებით ძველი [[პარკ-როუ ბილდინგი]] (1899) რამდენიმე სართულით მაღალია.

შენობის აეროდინამიულმა სტრუქტურამ ორპირი ქარის ეფექტი წარმოშვა მის გარშემო მდებარე ქუჩებზე. ამბობენ, რომ შენობის ადრეულ დღეებში, როცა ქალბატონის შიშველი წვივის დანახვა დიდ აჟჲოტაჟს იწვევდა, უსაქმურები დაეწყობოდნენ ხოლმე შენობის ტროტუართან თვალწარმტაცი სანახაობის მოლოდინში. პოლიციის თანამშრომლები დროდადრო გამოივლიდნენ სეირის მომლოდინეთა გასაფანტავად მათი 23-ე ქუჩის სათვალთვალო პოზიციებიდან; სწორედ ამის გამო ამ ადგილს ტროტუარზე "23 სკიდუ" (23 skidoo) დაექვა.

ამჟამად ფლატირონი პოპულარული ადგილია ტურისტთა ფოტოგრაფირებისთვის, ეროვნული ისტორიული ღირსშესანიშნაობა და ასევე ფუნქციონალური საოფისე შენობაა, რომელშიც რამდენიმე გამომცემლობა მდებარეობს გაერთიანუბული "ჰოლცბრინკ პაბლიშერზ" სახელით. აღდგენითი სამოუშაოების გამო ფლატირონის წვეტიანი კუთხე 2005 წლის დეკემბრიდან ხარაჩოებზე აკრული შავი ტილოთია დაფარული.

წარმტაცი შენობის ზეგავლენით მანჰეტენის მიმდებარე უბანს "ფლატირონ დისტრიქტი" ჰქვია.

==რესურსები ინტერნეტში==
*[http://www.emporis.com/en/il/pc/?id=114793&aid=8 ფოტოების გალერეა]
*[http://www.nyc-architecture.com/GRP/GRP024.htm ნიუ-იორკის არქიტექტურა - ფლატირონ ბილდინგი]
*[http://newyorkbirds.free.fr/manhattan/grammercy%20et%20le%20quartier%20du%20flatiron/index.php Air visit of 'Flatiron and its district' in Photographs]


[[კატეგორია:ნიუ-იორკის არქიტექტურა]]
[[კატეგორია:ნიუ-იორკის ღირსშესანიშნაობანი]]

[[de:Flatiron Building]]
[[en:Flatiron Building]]
[[es:Edificio Flatiron]]
[[fi:Flatiron Building]]
[[fr:Flatiron Building]]
[[he:בניין פלאטאיירון]]
[[no:Flatiron Building]]
[[pt:Flatiron Building]]
[[sv:Flatiron Building]]
[[zh:熨斗大廈]]
