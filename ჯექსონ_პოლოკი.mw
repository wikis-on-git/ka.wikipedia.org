[[სურათი:Jackson_Pollock.jpg|thumb|right|200px|ჯექსონ პოლოკი]] '''პოლ ჯექსონ პოლოკი''' ([[28 იანვარი]], [[1912]] – [[11 აგვისტო]], [[1956]]) გავლენიანი ამერიკელი ხელოვანი და [[აბსტრაქტული ექსპრესიონიზმი|აბსტრაქტული ექსპრესიონიზმის]] მიმდევრობის ერთ-ერთი თანადამაარსებელი.

დაიბადა კოდიში, [[ვაიომინგი]], და იზრდებოდა არიზონასა და კალიფორნიაში, 1930 წელს ძმასთან, ჩარლზ პოლოკთან ერთად, გადავიდა [[ნიუ-იორკი (ქალაქი)|ნიუ-იორკში]], სადაც ორივე [[ბენტონი, თომას ჰარტ (მხატვარი)|თომას ჰარტ ბენტონთან]] სწავლობდნენ ხელოვან სტუდენტთა ლიგაში. ბენტონის გავლენა პოლოკზე შეინიშნება მის მრუდხაზოვან რითმებსა და პროვინციული ამერიკის თემებში. პოლოკის ადრეული რეპრეზენტაციული ნამუშევრებს მექსიკელი მიურალისტების [[სიქეირო, დევიდ ალფარო|დევიდ ალფარო სიქეიროს]], [[ოროზკო, ხოზე კლემენტე|ხოზე კლემენტე ოროზკო]] და [[რივიერა, დიეგო|დიეგო რივიერას]] გავლენა ეტყობა. [[1936]] წელს მას სექეიროს სახელოსნოშიც კი უმუშავია. თუმცა, [[პიკასო, პაბლო|პიკასოსა]] და სიურეალისტური ხელოვნების გამოფენების ნახვის შემდეგ მისი ნამუშევრები უფრო [[სიმბოლიზმი|სიმბოლისტური]] ხდება. 

[[1930]]-იანებში ის ბევრს მოგზაურობს ქვეყნის სხვადასხვა კუთხეში და [[1934]] წელს ნიუ-იორკში სახლდება. მოგვიანებით მას მწვავე დეპრესია უყალიბდება და რამდენიმე წელს ფსიქოანალიტიკური თერაპიის ქვეშ ატარებს. ამ პერიოდში მას ინტერესი უღვივდება [[იუნგი, კარლ|კარლ იუნგის]] [[პრიმიტიული არქეტიპების თეორია|პრიმიტიული არქეტიპების თეორიისადმი]], რაც მისი 1938-1944 წლების ნამუშევრების საფუძველი ხდება. ეს ნამუშევრები ძალადობით გამოირჩევა და თავდაპირველად პუბლიკის მიერ უარყოფითად იქნა შეფასებული.

პოლოკის პირველი სოლო შოუ მოეწყო პეგი გუგენჰაიმის “საუკუნის ხელოვნების გალერეაში" (ნიუ-იორკი) [[1943]] წელს.

[[1944]] წელს პოლოკი ქორწინდება მისი მრავალი წლის მეგობარ [[კრასნერი, ლი|ლი კრასნერზე]] და [[1945]] წელს ისინი სპრინგში, [[ლონგ-აილენდი|ლონგ-აილენდის]] ისტ-ჰამპტონის რაიონში, გადადიან. აქ მათ სოფლის დიდი სახლი ჰქონდათ, სადაც პოლოკმა საქონლის სადგომი სტუდიად გადააკეთა. მისი ხატვის სტილი დრამატულად იცვლება [[1947]] წლიდან. იგი მუშაობას იწყებს იატაკზე დაფენილ უზარმაზარ ტილოებზე და განავითარა, როგორც თავად უწოდებდა, “დაწვეთების” ან “დასხმის” ტექნიკა. ის თავის ფუნჯებს იყენებდა საღებავის ტილოზე დასასხმელად ტილოზე ფუნჯის დაუკარებლად. ამით მან შეცვალა ფუნჯისა და პალიტრის გამოყენების დასავლური ტრადიცია და ასევე მხოლოდ ხელისა ან მაჯის გამოყენებიდან მთელი სხეულით ხატვაზე გადადის. ხატვის ასეთი სტილის გამო მას მეტსახელად “მჟონავი ჯეკი” (Jack the Dripper) შეარქვეს.

[[სურათი:pollock-at_work_in_studio-1948.jpg|thumb|250px|left|პოლოკი სტუდიაში მუშაობის პროცესში, 1948]] მისი ტექნიკის ამგვარი ცვლილება შესაძლოა მრავალ გავლენას მივაწეროთ. [[1947]]-48 წლების ზამთარში პოლოკმა ავანგარდულ პერიოდულ გამოცემაში გამოაქვეყნა კომენტარი, სახელწოდებით შესაძლებლობანი (Possibilities), რომელში თავის ახალ სტილს ასე აღწერდა: “...ხატვის დაწყებამდე ტილოს თითქმის არასდროს ვჭიმავ, მირჩევნია კედელზე ან იატაკზე გაფენილ ტილოზე ვხატო. მე მყარი ზედაპირის წინაღობა მჭირდება. იატაკზე უფრო თავისუფლად ვგრძნობ თავს. უფრო ვუახლოვდები, ნახატის ნაწილი ვხდები, ვინაიდან ასე შემიძლია მის გარშემო ვიარო, ოთხივე მხრიდან ან პირდაპირ ნახატში ვიმუშაო.” ეს შესაძლოა ამერიკელი ინდიელების ქვიშაზე ხატვის მეთოდიდან გამომდინარეობდეს. ის აგრძელებს: “ფუნჯებსა და პალიტრას მირჩევნია ჯოხები, დანები, მწვეთავი თხევადი საღებავი ან მძიმე ქვიშანარევი მასა, მინის ნატეხები და სხვა უცხო საგნების დამატება… როცა ვხატავ, არ ვაანალიზებ რას ვაკეთებ. მხოლოდ ე.წ. ‘გაცნობის’ პერიოდის შემდეგ ვხედავ ამას. არ მეშინია ცვლილებების გაკეთების ან გამოსახულების გაფუჭების და ა.შ., ვინაიდან ნახატს საკუთარი ცხოვრება აქვს. მე ვცდილობ მას გამოსავალი მივცე. ნახატთან კონტაქვს რომ ვკარგავ, მხოლოდ მაშინ გამოდის შედეგი უაზრობა. სხვანაირად ეს წმინდა ჰარმონია, ადვილი ურთიერთგაცვლაა და ნახატიც კარგი გამოდის.” პოლოკი უარჰყოფდა შემთხვევითობას, მას, როგორც წესი, გააზრებული ჰქონდა თუ როგორი უნდა გამოსულიყო ესათუის ნამუშევარი. ეს იყო მისი სხეულის მოძრაობა, რისი კონტროლიც მას შეეძლო, შერეული საღებავის დაუნდობელი დენასთან, გრავიტაციის ძალასა და იმასთან, თუ როგორ შეიწოვდა ტილო საღებავს. ანუ მართვადისა და უმართავის ნარევი. შხეფებით, წვეთებით, დასხმით ის ენერგიულად მოძრაობდა ტილოს გარშემო, თითქმის ცეკვასავით, და არ ჩერდებოდა სანამ იმას არ მიიღებდა რისი ნახვაც სურდა.

[[სურათი:Jackson_Pollock_Galaxy.jpg|thumb|right|200px|"გალაქტიკა"]] როცა [[1948]] წელს ბეტი ფრიდმანის გალერეაში ამ ნამუშევართა პირველი წყება იქნა გამოფენილი, მან სენსაცია მოახდინა და იმდღესვე მთელი სერია გაიყიდა. ამან პოლოკს საშუალება მისცა უფრო დიდი სტუდია აეშენებინა და [[1950]] წელს მის ყველაზე განთქმულ 6 ნახატის სერიას ქმნის. [[ჟურნალი თაიმი]] მას [[1951]] წელს "უდიდეს ცოცხალ ამერიკელ ხელოვანს" უწოდებს.

პოლოკის ნამუშევრები 1951 წლის შემდეგ მუქ ფერებშია შესრულებული, ხშირად მხოლოდ შავი საღევაბებით და მათში ისევ შეინიშნება ადრინდელი ფიგურაციული ელემენტები. პოლოკი გადადის უფრო კომერციულ გალერეაში სადაც კოლექციონერთა მოთხოვნა ახალ ნამუშევრებზე ძალზე მომთხოვნი იყო. შედეგად მისი ალკოჰოლიზმი მწვავდება. პოლოკის კარიერა უეცრად დასრულდა ნასვამ მდგომარეობაში მართვის გამო მომხდარ ავტოკატასტროფაში. მისი გარდაცვალების შემდეგ მის სტუდიაში დარჩენილი ყველა ნამუშევარი გაყიდულ იქნა, იმ ნამუშევრების ჩათვლით, რომელთა გასხვისებას ის არ აპირებდა.

1973 წელს [[ავსტრალიის ეროვნული გალერეა|ავსტრალიის ეროვნულმა გალერეამ]] მისი [[1952]] წლის ტილო სახელად “ლურჯი პოლუსები” $2 მილიონად იყიდა, რაც თანამედროვე ხელოვნების ნიმუშისთვის გადახილი უდიდესი თანხა იყო იმ დროისთვის.

მასზე გადაღებულია დოკუმენტური ფილმები “ჯეკსონ პოლოკი” ([[1987]]) და “ჯეკსონ პოლოკი - სიყვარული და სიკვდილი ლონგ-აილენდზე” ([[1999]]), და ასევე მხატვრული ფილმი “პოლოკი” ([[2000]]), რომელშიც მთავარ როლს [[ჰარისი, ედ|ედ ჰარისი]] ასრულებს.

==მნიშვნელოვანი ნამუშევრები==
* (1942) [http://www.ibiblio.org/wm/paint/auth/pollock/pollock.male-female.jpg "მამაკაცი და ქალი"] [[ფილადელფიის ხელოვნების მუზეუმი]] 
* (1943) [http://www.beatmuseum.org/pollock/images/moon.jpg "Moon-Woman Cuts the Circle"]
* (1942) [http://www.ibiblio.org/wm/paint/auth/pollock/pollock.stenographic.jpg "სტენოგრაფიული ფიგურა"] [[თანამედროვე ხელოვნების მუზეუმი (ნიუ-იორკი)]] 
* (1943) [http://www.ibiblio.org/wm/paint/auth/pollock/pollock.she-wolf.jpg "ძუ მგელი"] [[თანამედროვე ხელოვნების მუზეუმი (ნიუ-იორკი)]] 
* (1943) [http://www.ibiblio.org/wm/paint/auth/pollock/pollock.moby-dick.jpg "ლურჯი (მობი დიკი)"] [[ოჰარას ხელოვნების მუზეუმი]] 
* (1946) [http://www.ibiblio.org/wm/paint/auth/pollock/pollock.eyes-heat.jpg "Eyes in the Heat"] [[პეგი გუგენჰაიმის კოლექცია (ვენეცია)]] 
* (1946) [http://www.ibiblio.org/wm/paint/auth/pollock/pollock.key.jpg "გასაღები"] [[ჩიკაგოს ხელოვნების ინსტიტუტი]] 
* (1946) [http://www.ibiblio.org/wm/paint/auth/pollock/pollock.tea-cup.jpg "ჩაის ფინჯანი"] [[ფრიდერ ბურდას კოლექცია]] 
* (1946) [http://www.ibiblio.org/wm/paint/auth/pollock/pollock.shimmering.jpg "Shimmering Substance", from "The Sounds In The Grass"] [[თანამედროვე ხელოვნების მუზეუმი (ნიუ-იორკი)]] 
* (1947) [http://www.ibiblio.org/wm/paint/auth/pollock/fathom-five/pollock.fathom-five.jpg "Full Fathom Five"] [[ნიუბერგერის მუზეუმი]] 
* (1947) [http://academic.algonquincollege.com/students/cars0037/cathedral.jpg "კათედრალი"]
* (1947) [http://academic.algonquincollege.com/students/cars0037/convergence.jpg "შერწყმა"]
* (1948) [http://academic.algonquincollege.com/students/cars0037/painting.jpg "ნახატი"]
* (1948) [http://academic.algonquincollege.com/students/cars0037/number-8.jpg "ნომერი 8"]
* (1948) [http://www.tate.org.uk/servlet/ViewWork?cgroupid=999999961&workid=12149&searchid=7605&tabview=image  "ზაფხული: ნომერი 9ა"] [[ტეიტ მოდერნი (ლონდონი)]] 
* (1950) [http://www.ibiblio.org/wm/paint/auth/pollock/lavender-mist/pollock.lavender-mist.jpg "Lavender Mist: Number 1, 1950"] [[ხელოვნების ეროვნული გალერეა (ვაშინგტონი)]] 
* (1950) [http://academic.algonquincollege.com/students/cars0037/autumn.jpg "შემოდგომის რითმი: #30, 1950"]
* (1950) [http://eliot.gq.nu/oneno31_1950.jpg "ერთი: #31, 1950"]
* (1951) [http://academic.algonquincollege.com/students/cars0037/nu71951.jpg "ნომერი 7"]
* (1952) [http://academic.algonquincollege.com/students/cars0037/bluepoles.jpg "ლურჯი პოლუსები: #11, 1952"]
* (1953) [http://www.ibiblio.org/wm/paint/auth/pollock/pollock.easter-totem.jpg "აღდგომა და ტოტემი"] [[თანამედროვე ხელოვნების მუზეუმი (ნიუ-იორკი)]] 
* (1953) [http://academic.algonquincollege.com/students/cars0037/ocean.jpg "ოკეანის სირუხე"]

==რესურსები ინტერნეტში==
* [http://www.guggenheimcollection.org/site/artist_works_129_0.html პოლოკის კოლექცია გუგენჰაიმის (ნიუ-იორკი) მუზეუმში]
* [http://us.imdb.com/Title?0183659 კინოფილმი "პოლოკი"]
* [http://naples.cc.sunysb.edu/CAS/pkhouse.nsf პოლოკ-კრასნერის სახლი და სასწავლო ცენტრი]
* [http://www.pkf.org პოლოკ-კრასნერის ფონდი]
* [http://www.terraingallery.org/Jackson-Pollock-Ambition-DK.html "Jackson Pollock &mdash; and True and False Ambition: The Urgent Difference" by Dorothy Koppelman]
* [http://www.aestheticrealism.org/Pollock_LS.htm "Jackson Pollock&rsquo;s 'Number One 1948' or &mdash; How Can We Be Abandoned and Accurate at the Same Time?" by Lore Elbel-Bruce]
* [http://www.nga.gov.au/International/Catalogue/Detail.cfm?IRN=36334&MnuID=2&GalID=1 ლურჯი პოლუსები ავსტრალიის ეროვნულ გალერეაში]


[[კატეგორია:ამერიკელი მხატვრები]]
[[კატეგორია:ამერიკელები]]
[[კატეგორია:დაბადებული 1912]]
[[კატეგორია:გარდაცვლილი 1956]]

[[ca:Jackson Pollock]]
[[cs:Jackson Pollock]]
[[de:Jackson Pollock]]
[[el:Τζάκσον Πόλοκ]]
[[en:Jackson Pollock]]
[[es:Jackson Pollock]]
[[fi:Jackson Pollock]]
[[fr:Jackson Pollock]]
[[he:ג'קסון פולוק]]
[[hr:Jackson Pollock]]
[[hu:Jackson Pollock]]
[[it:Jackson Pollock]]
[[ja:ジャクソン・ポロック]]
[[li:Jackson Pollock]]
[[lt:Jackson Pollock]]
[[nl:Jackson Pollock]]
[[no:Jackson Pollock]]
[[pl:Jackson Pollock]]
[[pt:Jackson Pollock]]
[[sh:Jackson Pollock]]
[[sv:Jackson Pollock]]
[[tr:Jackson Pollock]]
[[zh:杰克逊·波洛克]]
