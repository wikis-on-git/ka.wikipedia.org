'''გილაშვილი, პავლე''' გიორგის ძე (* [[2 მაისი]], [[1918]], [[თბილისი]] ―    †   [[1 ოქტომბერი]], [[1994]], იქვე) კომუნისტური პარტიისა და სახელმწიფო მოღვაწე. სკკპ წევრი [[1939]] წლიდან. [[1956]] წელს დაამთავრა სკკპ ცკ-თან არსებული უმაღლესი პარტიული სკოლა. [[1934]]-[[1937]] წლებში თბილისის სტალინის სახელობის ორთქლმავალ-ვაგონშემკეთებელ ქარხანაში მუშაობდა ზეინკლად. 1937-იდან კომკავშირულ სამუშაოზეა, 1939-იდან - წითელ არმიაში. მონაწილეობდა მეორე მსოფლიო ომში. დემობილიზაციის შემდეგ პარტიულ სამუშაოზეა: საქართველოს კომუნისტური პარტიის თბილისის ლენინის სახელობის რაიკომის მეორე, შემდეგ პირველი მდივანი, ცხინვალის საქალაქო კომიტეტის პირველი მდივანი, საქართველოს კომპარტიის ცენტრალური კომიტეტის ადმინისტრაციული ორგანოების განყოფილების გამგე, რუსთავის საქალაქო კომიტეტის პირველი მდივანი, სკკპ ცკ-ის ინსტრუქტორი. [[1967]]-იდან აფხაზეთის ასსრ მინისტრთა საბჭოს თავმჯდომარე, [[1972]]-იდან საქართველოს კომპარტიის თბილისის საქალაქო კომიტეტის პირველი მდივანი. [[1976]]-[[1989]] - საქართველოს სსრ უმაღლესი საბჭოს პრეზიდიუმის თავმჯდომარე. იყო სსრკ უმაღლესი საბჭოს პრეზიდიუმის თავმჯდომარის მოადგილე, სკკპ ცენტრალური სარევიზიო კომისიის წევრი, სსრკ VIII-XI მოწვევების უმაღლესი საბჭოს დეპუტატი. მიღებული აქვს სახელმწიფო ჯილდოები.

[[კატეგორია:ქართველები]]
[[კატეგორია:ქართველი პოლიტიკოსები]]
