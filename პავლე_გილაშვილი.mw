'''პავლე გიორგის ძე გილაშვილი''' (* [[2 მაისი]], [[1918]], [[თბილისი]] ―  † [[1 ოქტომბერი]], [[1994]], იქვე) [[კომუნისტური პარტია|კომუნისტური პარტიის]] აქტიური წევრი და სახელმწიფო მოღვაწე. [[სკკპ]]-ის წევრი [[1939]] წლიდან. [[1956]] წელს დაამთავრა სკკპ ცკ-თან არსებული [[უმაღლესი პარტიული სკოლა]]. [[1934]]-[[1937]] წლებში თბილისის სტალინის სახელობის ორთქლმავალ-ვაგონშემკეთებელ ქარხანაში მუშაობდა [[ზეინკალი|ზეინკლად]]. 1937-იდან [[კომკავშირი|კომკავშირულ]] სამუშაოზეა, 1939-იდან - [[წითელი არმია|წითელ არმიაში]]. მონაწილეობდა [[მეორე მსოფლიო ომი|მეორე მსოფლიო ომში]]. 

დემობილიზაციის შემდეგ ისევ პარტიულ სამუშაოს უბრუნდება: საქართველოს კომუნისტური პარტიის თბილისის ლენინის სახელობის რაიკომის მეორე, შემდეგ პირველი მდივანი, [[ცხინვალი|ცხინვალის]] საქალაქო კომიტეტის პირველი მდივანი, საქართველოს კომპარტიის ცენტრალური კომიტეტის ადმინისტრაციული ორგანოების განყოფილების გამგე, [[რუსთავი|რუსთავის]] საქალაქო კომიტეტის პირველი მდივანი, სკკპ ცკ-ის ინსტრუქტორი. [[1967]]-იდან [[აფხაზეთის ასსრ]]-ის მინისტრთა საბჭოს თავმჯდომარე, [[1972]]-იდან საქართველოს კომპარტიის თბილისის საქალაქო კომიტეტის პირველი მდივანი. [[1976]]-[[1989]] - საქართველოს სსრ უმაღლესი საბჭოს პრეზიდიუმის თავმჯდომარე. იყო სსრკ უმაღლესი საბჭოს პრეზიდიუმის თავმჯდომარის მოადგილე, სკკპ ცენტრალური სარევიზიო კომისიის წევრი, სსრკ VIII-XI მოწვევების უმაღლესი საბჭოს დეპუტატი. მიღებული აქვს სახელმწიფო ჯილდოები.

{{ბიოგრაფია}}
[[კატეგორია:ქართველები]]
[[კატეგორია:ქართველი პოლიტიკური მოღვაწეები]]
[[კატეგორია:დაბადებული  1918]]
[[კატეგორია:გარდაცვლილი  1994]]
