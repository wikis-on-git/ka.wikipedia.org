'''აბრამადი''', ''აბარმადი'', [[მეფე|მეფის]] მოხელე ძველ საქართველოში. უმთავრესოდ სამეურნეო ფუნქციები ეკისრებოდა. [[ვახუშტი ბატონიშვილი|ვახუშტის]] მიხედვით, სამეფო კარის ხელისუფალთაგანი, [[სახლთუხუცესი]]. "... ამისი ჴელისა იყო სამეფო შემოსავალი და გასავალი. ამან უწყოდა წესნი და რიგნი სახლისა მეფისანი და თათბირობა სამეფოსი, და სახასონი მეფისანი. და ამის ქუეითნი ჴელისუფალნი ამისი დასახედნი იყვნენ, არამედ უმეტეს ეჯიბს ქუემორენი" ([[ქართლის ცხოვრება]], ტ. 4, თბ., 1973, გვ. 20). საბას განმარტებით, აბრამადი შეესაბამება [[ეზოსმოძღვარი|ეზოსმოძღვარს]], უფრო ზუსტად - სალაროს [[ნაზირი|ნაზირს]]. აბრამადად იწოდებოდა აგრეთვე მონასტრის ერთ-ერთი ხელისუფალი. 






[[კატეგორია:თანამდებობები ძველ საქართველოში]]
