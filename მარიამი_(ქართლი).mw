''' მარიამი''', (* XVI-XVII სს. მიჯნა ―   †  [[1682]]), ქართული კულტურის მოღვაწე, ქართლის დედოფალი, [[მანუჩარ I დადიანი|მანუჩარ I დადიანის]] ასული.

[[1621]] მისთხოვდა [[მამია II გურიელი|მამია II გურიელის]] ძეს [[სიმონ II გურიელი|სიმონს]]. როცა ამ უკანასკნელმა მამია გურიელი მოკლა ([[1625]]), [[ლევან II დადიანი|ლევან II-მ]] (მარიამის ძმა) წაართვა მას მარიამი და თავის შვილთან (ოტია) ერთად დადიანის სასახლეში წამოიყვანა. [[1634]] წელს ირანის შაჰის თანხმობით მარიამი შეირთო ქართლის მეფემ [[როსტომი|როსტომმა]]. ეს აქტი მიმართული იყო [[თეიმურაზ I|თეიმურაზ I-ისა]] და იმერეთის მეფის [[გიორგი III, კონსტანტინე მეფის ძე|გიორგი III-ის]] წინააღმდეგ. როსტომის გარდაცვალების ([[1658]]) შემდეგ შაჰის ბრძანებით მიათხოვეს ქართლის მეფეს [[ვახტანგ V|ვახტანგ V-ს]] (შაჰნავაზ I). 

მარიამი ზრუნავდა მტრების შემოსევების დროს დანგრეული ეკლესია-მონასტრების აღდგენა-შეკეთებასა და შემკობაზე: ხელახლა ააშენა ბოლნისის ეკლესია, განაახლა რუისის ეკლესია და სხვა. აგროვებდა და ამკობდა ქართულ ხელნაწერებს, თავისი ხარჯით ყიდულობდა მტრების მიერ მიტაცებულ ხელნაწერ წიგნებს. მარიამის თაოსნობით [[1633]]-[[1646]] გადაწერილ იქნა "ქართლის ცხოვრების" კრებული (მარიამისეული "ქართლის ცხოვრება").


[[კატეგორია:ქართველები]]
[[კატეგორია:გარდაცვლილი 1682]]
