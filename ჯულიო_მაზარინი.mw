'''მაზარინი''' (''იტალ. Mazarini, Mazzarino. ფრანგ. Mazarin'') ჯულიო ([[1601]]–[[1661]]), საფრანგეთის სახელმწიფო მოღვაწე. იტალიელი აზნაურის შვილი. მსახურობდა პაპის ჯარში. [[1630]] წლიდან დიპლომატიურ სამსახურში იყო [[რომის პაპი|რომის პაპთან]]. [[პარიზი|პარიზში]] პაპის [[ნუნცია|ნუნციუსად]] ყოფნისას ([[1634]]–[[1636]]) '''მაზარინიმ''', რომელიც არაჩვეულებრივი დიპლომატიური მონაცემებით გამოირჩეოდა, [[კარდინალი რიშელიე|კარდინალ რიშელიეს]] ყურადღება მიიპყრო და მისი ნდობით აღჭურვილი პირი გახდა.
 
[[1640]] წელს გადავიდა საფრანგეთის დიპლომატიურ სამსახურში. რიშელიეს სიკვდილის შემდეგ (მისი რჩევით) [[1643]] წელს
ანა ავსტირელმა '''მაზარინი''' (რომელთანაც შემდეგ საიდუმლოდ იქორწინა) [[საფრანგეთი|საფრანგეთის]] პირველ მინისტრად დანიშნა. [[კარდინალი]] საკმაოდ რთულ ვითარებაში განაგრძობდა ფრანგული აბსოლუტიზმის განმტკიცების პოლიტიკას. 

1643 წელს ჩაახშო ფეოდალური არისტოკრატიის შეთქმულება. 

დახვეწილი დიპლომატიის მეშვეობით '''მაზარინიმ''' დიდ წარმატებებს მიაღწია საგარეო პოლიტიკაში (''[[ვესტფალიის ზავი]]'' [[1648]] წ., საზავო, სავაჭრო ხელშეკრულებები ([[1655]]) და სამხედრო კავშირი ([[1657]]) [[ინგლისი|ინგლისთან]], ''[[პირინეს საზავო ხელშეკრულება]]'' [[1659]] წ. და სხვ.), რითაც განამტკიცა საფრანგეთის ჰეგემონია ევროპაში.
