''' შალვა ვირშელის ძე ქვენიფნეველი''', ცხრაზმისხევის (ცხრაძმისხევის) ერისთავი XIII საუკუნის მიწურულსა და XIV საუკუნის დასაწყისში. საქართველოში მონღოლების ბატონობის დროს შექმნილ რთულ პოლიტიკურ სიტუაციაში ქვენიფნეველი გამოვიდა მონღოლთა წინააღმდეგ მებრძოლი [[დავით VIII|დავით VIII-ის]] მოწინააღმდეგედ და [[ვახტანგ III|ვახტანგ III-ს]] გაჰყვა ურდოში. დავით VIII-მ ააოხრა ქვენიფნეველის მამული - [[ცხრაზმისხევი]]. ურდოდან მობრუნებულმა ქვენიფნეველმა და ვახტანგ III-მ ილაშქრეს დავით VIII-ის მომხრე ხევსა, მთიულეთსა და დვალეთში. ქვენიფნეველმა ხადის თემში დაარღვია 25 ციხე, ხოლო დვალეთში - ციხეები თრუსოდან აჩაბეთამდე. ვახტანგ III-მ ქვენიფნეველს ერთგულებისათვის უბოძა მამულები ქსანსა, არაგვსა და ლიახვზე. გიორგი VI-ის ბრძანებით ქვენიფნეველმა დაიპყრო ლოწობნის ციხე (1311).


[[კატეგორია:ქართველები]]
