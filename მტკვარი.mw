'''მტკვარი''' - [[მდინარე]] [[თურქეთი|თურქეთში]], [[საქართველო|საქართველოსა]] და [[აზერბაიჯანი|აზერბაიჯანში]], [[სამხრეთი კავკასია|სამხრეთ კავკასიის]] მთავარი მდინარე. მისი ანტიკური სახელწოდებაა Cyrus, თურქები Kur Nehir-ს უწოდებენ, აზერბაიჯანელები - Kur-ს. სათავეს იღებს თურქეთში, ე.წ. [[სომხეთის მთიანეთი|სომხეთის მთიანეთში]], ქალაქ [[ყარსი|ყარსის]] მახლობლად, ზემოწელში მიედინება ხეობებსა და ვიწრობებში (ყველაზე ცნობილია [[ბორჯომის ხეობა]]), რომლებსაც ენაცვლება მთათაშორისი ქვაბულები და დაბლობები, თბილისის შემდეგ მისი კალაპოტი ხშირად რამდენიმე ტოტად იყოფა, ალაზანთან შეერთების შემდეგ მშრალ სტეპებში მიედინება და მინგეჩაურის შემდეგ [[მტკვარ-არაქსის დაბლობი|მტკვარ-არაქსის დაბლობზე]] გადის. შესართავიდან 236 კმ-ზე მტკვარს უერთდება სამხრეთ კავკასიის მეორე დიდი მდინარე [[არაქსი]]. [[კასპიის ზღვა|კასპიის ზღვასთან]] იგი ქმნის 100 კვ.კმ-ის ფართობის დელტას. 

	
მტკვრის სიგრძე 1364 კმ-ია, აუზის ფართობი 188 ათასი კვ.კმ, წყლის საშუალო ხარჯი - 30 კუბ.მ/წმ საქართველო-თურქეთის საზღვართან, 205 კუბ.მ/წმ - თბილისთან. 575 კუბ.მ/წმ შესართავთან. მდინარის კვება შერეულია: თოვლი 36%, მიწისქვეშა წყლები 30%, წვიმის წყლები 20%, მყინვარის წყლები 14%. ზამთარში წყლის დონე სტაბილურია, ახასიათებს წყალდიდობები მარტის ბოლოდან, რომელიც მაქსიმუმს აღწევს მაისში. მტკვრის წყლისთვის დამახასიათებელია დიდი სიმღვრიე, რომლის დონე ქვემოწელში მერყეობს 1900-დან 2325 გ/კუბ.მ-მდე.
	

მტკვრის წყალი გამოიყენება სარწყავად, თბილისის ზემოთ - ხე-ტყის დაცურებისათვის, ევლახის ქვემოთ - სანაოსნოდ. მდინარეზე აგებულია [[მინგეჩაურის წყალსაცავი]], ასევე ჰესები: [[ჩითახევჰესი|ჩითახევის]], [[ზაჰესი|ზაჰესის]], [[ორთაჭალჰესი|ორთაჭალის]], [[მინგეჩაურის ჰესი|მინგეჩაურის]]. საქართველოს ტერიტორიაზე მტკვრის მთავარი შენაკადებია: 


:* მარჯვენა - [[ფარავანი]], [[ბორჯომისწყალი]], [[ძამა]], [[ტანა]], [[თეძამი]], [[ვერე]], [[ალგეთი]], [[ხრამი]], 
:* მარცხენა - [[ფოცხოვი]], [[ფრონე]], [[დიდი ლიახვი]], [[ლეხურა]], [[ქსანი]], [[არაგვი]], [[ალაზანი]]. 
	

მდინარე მტკვარზე მდებარეობს საქართველოსა და აზერბაიჯანის ქალაქები: [[ბორჯომი]], [[გორი]], [[მცხეთა]], [[თბილისი]], [[რუსთავი]], [[მინგეჩაური]], [[ევლახი]], [[საბირაბადი]], [[ალი-ბაირამლი]], [[სალიანი]].

[[კატეგორია:საქართველოს მდინარეები]]

[[bg:&#1050;&#1091;&#1088;&#1072;]]
[[da:Mtkvari]]
[[de:Kura]]
[[en:Kura River]]
[[eo:Kura]]
[[fr:Koura]]
[[lv:K&#363;ra]]
[[nl:Koera]]
[[pl:Kura (rzeka)]]
[[zh:&#24211;&#25289;&#27827;]]
