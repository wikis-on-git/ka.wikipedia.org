'''ბოლნისის რაიონი''' არის ადმინისტრაციული რაიონი [[ქვემო ქართლის მხარე|ქვემო ქართლის მხარეში]]. რაიონის ტერიტორია [[1917]] წლამდე ტფილისის გუბერნიის ბორჩალოს მაზრაში შედიოდა, [[1917]]-[[1930|30]] წლებში - თბილისის ოლქში, [[1930]] წლიდან ცალკე რაიონია ([[1943]] წლამდე ლუქსემბურგის რაიონი ერქვა), [[1963]]-[[1966|66]] წლებში აერთიანებდა მარნეულისა და დმანისის რაიონების ტერიტორიას. რაიონის ადმინისტრაციული ცენტრია ქალაქი [[ბოლნისი]].


==ბუნება==
მდებარეობს ქვემო ქართლის ვაკეზე. ტერიტორია - 804 კვ.კმ., მათ შორის სასოფლო-სამეურნეო სავარგულებს უკავია 390 კვ.კმ. რაიონის ტერიტორიაზე მიედინება მდინარეები [[ხრამი]] და [[მაშავერა]]. მთავარი წიაღისეული სიმდიდრეა [[ბარიტი]], [[ტუფი]]. მადნეულის პოლიმეტალების საბადო.


==მოსახლეობა==
მოსახლეობის რიცხოვნობა - 74 ათასი კაცი; სიმჭიდროვე - 92 კაცი კვ.კმ-ზე. რაიონში 48 დასახლებული პუნქტია: 1 ქალაქი, 2 დაბა და 45 სოფელი. დიდი სოფლებია: [[ტალავერი]] 6,9 ათასი მოსახლე, [[ქვემო ბოლნისი]] - 6,7 ათასი.


==მმართველობა==
რაიონის წარმომადგენლობითი ორგანოა რაიონის [[საკრებულო]], ხოლო აღმასრულებელო ორგანო - [[გამგეობა]] (გამგებელი გიორგი არევაძე). რაიონის ადგილობრივი თვითმმართველობის ერთეულებია:

*''ქალაქის საკრებულო'' - 1: [[ბოლნისი]];
*''დაბის საკრებულო'' - 2: [[თამარისი]], [[კაზრეთი]];
*''თემის საკრებულო'' - 9: აკაურთის თემი, ბოლნისის თემი, დარბაზის თემი, მამხუტის თემი, ნახიდურის თემი, რატევნის თემი, რაჭისუბნის თემი, ტალავერის თემი, ქვეშის თემი.
*''სოფლის საკრებულო'' -2: ტანძია, ქვემო ბოლნისი.


==ეკონომიკა==
წამყვანი დარგია სოფლის მეურნეობა, მათ შორის მევენახეობა, მებოსტნეობა, მეცხოველეობა. მნიშვნელოვანი საწარმოებია მადნეულის სამთო-გამამდიდრებელი კომბინატი, ღვინის ქარხანა. რაიონის ტერიტორიაზე გადის თბილისი-ერევნის მაგისტრალი.


==კულტურა==
რაიონში 57 სახელმწიფო ზოგადსაგანმანათლებლო სკოლაა, 1 საშუალო პროფესიული სასწავლებელი, 33 ბიბლიოთეკა, 1 თეატრი (სულხან-საბა ორბელიანის სახელობის სახალხო) და 1 მუზეუმი (მხარეთმცოდნეობის). ბოლნისიდან მაუწყებლობს ტელერადიო კომპანია MW. 


==ღირშესანიშნაობანი==
ბოლნისის  სიონი, აკაურთის ეკლესია, ქვემო ბოლნისის ბაზილიკა, აკვანება, წუღრუღაშენი, ქვეშის ციხე, ქოლაგირის ციხე.


{{ქვემო ქართლი}}
[[კატეგორია:საქართველოს რაიონები]]
[[კატეგორია:ქვემო ქართლის მხარე]]
