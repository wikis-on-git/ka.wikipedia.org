[[Image:Opera-Vienna-Austria-2005.jpg|thumb|300px|right|შტაატსოპერის შენობა ამჟამად.]]
[[Image:Wien Opernhaus um 1900.jpg|thumb|300px|right|ოპერნჰაუსი 1900 წელს.]]
'''ვენის სახელმწიფო ოპერა''' ([[გერმ.]] Wiener Staatsoper) მდებარეობს [[ვენა|ვენაში]], [[ავსტრია]] და ერთ-ერთი ყველაზე მნიშვნელოვანი საოპერო კომპანიაა ევროპასა და მთელ მსოფლიოში. 1920 წლამდე "ვენის კარის ოპერა" ერქვა (k.k. Hofoper).

ოპერის ერთ-ერთი ყველაზე განთქმული დირიჟორი იყო [[მალერი, გუსტავ|გუსტავ მალერი]]. მისი მოღვაწეობის პერიოდში მალერმა აღზარდა მომღერალთა ახალი თაობა, მათ შორის ანა ბარ-მილდენბურგი, სელმა კურცი და ლეო სლეზაკი. მასვე ეკუთვნის სცენის ისტორიული მდიდრული დეკორაციების უფრო მოდერნისტულ, იუგენდსტილის გემოვნებით შეცვლა. მალერმა შემოიღო თეატრში წარმოდგენის დროს განათების დამუქების პრაქტიკა, რასაც თავდაპირველად მაყურებელთა წინააღმდეგობა შეხვდა.

კომპანიას ამჟამად [[სეიჯი ოზავა]] მეთაურობს. ვენის ოპერის სხვა დირიჟორთა შორის იყვნენ [[რიხტერი, ჰანს|ჰანს რიხტერი]], [[ვაინგარტნერი, ფელიქს|ფელიქს ვაინგარტნერი]], [[შტრაუსი, რიჩარდ|რიჩარდ შტრაუსი]], [[კრაუსი, კლემენს|კლემენს კრაუსი]], ვილჰელმ ფურტვენგლერი, ბრუნო ვალტერი, კარლ ბომი, ჰერბერტ ფონ კარაიანი, ლორინ მააცელი, [[აბადო, კლაუდიო|კლაუდიო აბადო]] და [[მუტი, რიკარდო|რიკარდო მუტი]].

ფონ კარაიანის დირექტორობამდე ვენის ოპერას პერმანენტული ანსამბლი ჰყავდა. ფონ კარაიანმა შემოიღო მოწვეულ მომღერალთა პრაქტიკა. ვენის სახ. ოპერას მჭიდრო კავშირი აქვს [[ვენის ფილარმონიული ორკესტრი|ვენის ფილარმონიულ ორკესტრთან]], რომლის წევრები ვენის სახ. ოპერის ორკესტრიდან ირჩევიან.

==ოპერის შენობა==
სახელმწიფო ოპერის ძირითადი ნეო-რომანული შენობა გახსნის პერიოდში, [[1869]] წლის [[25 მაისი|25 მაისს]], მკაცრი კრიტიკის ქარცეცხლში მოხვდა. შენობის ინაუგურაცია მოცარტის "დონ ჯიოვანით" მოხდა. [[მეორე მსოფლიო ომი|მეორე მსოფლიო ომის]] პერიოდში სცენა მოკავშირეთა დაბომბვის შედეგად განადგურდა, ხოლო თავად შენობა კი [[1945]] წლის [[12 მარტი|12 მარტს]] ქალაქში შემოსულმა აჟიტირებულმა ჯარისკაცებმა გადაწვეს. თუმცა ვანდალიზმს ოპერის ფიოე, მორიც ფონ შვინდის ფრესკებით, მთავარი საფეხურები, ვესტიბიული და ჩაის ოთახი გადაურჩა. თითქმის მთელი ინტერიერი და სცენური დეკორაციები, 150.000-მე კოსტიუმი 120 ოპერისთვის სრულიად განადგურდა. ომის შემდეგ სახ. ოპერამ დროებით ვენის თეატრსა და [[ფოლკსოპერა|ფოლკსოპერას]] შეაფარა.

აღდგენილი შენობა, 2200 ადგილით, 1955 წლის 5 ნოემბერს გაიხსნა ბეთხოვენის ფიდელიოს შესრულებით [[ბომი, კარლ|კარლ ბომის]] დირიჟორობით. მრავალი ათწლეულის განმავლობაში ოპერის სახლში ასევე ტარდებოდა ვენის ოპერის ბალი.

==რესურსები ინტერნეტში==
*[http://www.wiener-staatsoper.at/ ვენის ოპერის ოფიციალური ვებ-გვერდი.]

[[კატეგორია:ვენის კულტურა]]
[[კატეგორია:ვენა]]
[[კატეგორია:ავსტრიის თეატრები]]
[[კატეგორია:ოპერის სახლები]]

[[da:Wiener Staatsoper]]
[[de:Wiener Staatsoper]]
[[en:Vienna State Opera]]
[[fi:Wienin valtionooppera]]
[[he:האופרה של וינה]]
[[ja:ウィーン国立歌劇場]]
[[no:Wiener Staatsoper]]
[[zh:维也纳国家歌剧院]]
