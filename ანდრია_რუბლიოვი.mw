'''ანდრია რუბლიოვი''' ([[რუს.]]: Андре́й Рублёв) (1360? – 1430?) -- საყოველთაოდ აღიარებული უდიდესი რუსი ფერმწერი - იკონოგრაფი.

მისი ცხოვრების შესახებ მცირე ინფორმაცია არსებობს. დაბადების ადგილი ცნობილი არ არის. სავარაუდოდ ცხოვრობდა ტროიცე-სერიგიევის ლავრაში ბერობის სახელით რადონეჟი, რომელიც სერგი რადონეჟსკის გარდაცვალების შემდეგ იღუმენი ხდება.

პირველი ცნობები რუბლიოვის იკონოგრაფიის შესახებ 1405 წელს ჩნდება, როდესაც მან მოსკოვის კრემლის საკათედრო ტაძრის ფრესკები მოხატა თეოფანე გრეკსა და პროხორ გოროდეცთან ერთად. მისი სახელი ხელოსანთა სიაში ბოლოს იყო, როგორც ყველაზე უმცროსის რანგითაც და ასაკითაც.

ქრონიკებში მოხსენიებულია, რომ 1408 წელს მას დანიილ ჩერნისთან ერთად [[მიძინების ტაძარი (ვლადიმირი)|ვლადიმირის მიძინების ტაძარი]] მოუხატავს, ხოლო 1425-27 წლებში კი წმინდა სამების ტაძარი და [[ტროიცე-სერგიევის ლავრა]]. დანიილის გარდაცვალების შემდეგ ანდრია გადადის მოსკოვის ანდრონიკოვის მონასტერში, სადაც ასრულებს მის ბოლო ნამუშევარს -- მაცხოვრის საკათედრო ტაძრის ფრესკებს.

ერთადერთი ქმნილება, რომელიც ცნობილია, როგორც მხოლოდ მისი პირადი ნამუშევარი არის ძველი აღთქმის სამების ხატი (დაახ. 1410), [[ტრეტიაკოვის გალერეა]], [[მოსკოვი]]. ხატის ცნობილია როგორც ”აბრაამის მასპინძლობა”.

რუბლიოვის ხელოვნებაში ორი ტრადიცია არის გაერთიანებული: უმაღლესი ასკეტიზმი და ბიზანტიურ მანერათა კლასიკური ჰარმონია. მისი ფერწერული ტილოების პერსონაჟები მუდამ მშვიდნი არიან. დროთა განმავლობაში მისი ხელოვნება ეკლესიური მხატვრობისა და იკონოგრაფიის იდეალად იქნა აღიარებული.

რუბლიოვი გარდაიცვალა ანდრონიკოვის მონასტერში 1430 წლის 29 იანვარს. მისმა ხელოვნებამ უდიდესი გავლენა იქონია მომავალ მხატვართა მთელ თაობაზე. სტოგლავი სობორში (1551) რუბლიოვის ფრესკები საეკლესიო მხატვრობის მოდელად გამოცხადდა. 1988 წელს წმინდანად იქნა შერაცხული. რუსული ეკლესია მის სახელს ყოველი წლის 4 ივლისს მოიხსენიებს.

1959 წლიდან ანდრია რუბლიოვის მუზეუმი გაიხსნა ანდრონიკოვის მონასტერში, სადაც მისი ეპოქის ხელოვნების ნიმუშებია გამოფენილი. 1966 წელს ანდრია ტარკოვსკიმ გადაიღო ფილმი რუბლიოვის ცხოვრების შესახებ.

==რჩეული ნამუშევრები==
<gallery>
Image:Andrej Rublëv 002.jpg|ქრისტეს ამაღლება, დაახ. [[1408]]
Image:A Rublev-Virgin of Vladimir.jpg|ვლადიმირის თეოტოკოსი, დაახ. 1405
Image:Rublev's saviour.jpg|ქრისტე ცოდვათა მიმტევებელი, დაახ. [[1410]]
Image:Rublev Paul.jpg|[[პავლე მოციქული]], დაახ. [[1410]]
</gallery> 

==რესურსები ინტერნეტში==
*[http://www.russianartgallery.org/oldicons/inside2.htm რუბლიოვის ნამუშევრების რუსულ ხელ. გალერეაში.]

[[კატეგორია:რუსი მხატვრები]]
[[კატეგორია:რუსი წმინდანები]]

[[bg:Андрей Рубльов]]
[[de:Andrei Rubljow]]
[[fr:Andrei Roublev]]
[[nl:Andrej Roebljov]]
[[ja:アンドレイ・ルブリョフ]]
[[pl:Andriej Rublow]]
[[ru:Рублёв, Андрей]]
[[sk:Andrej Rublev]]
[[sv:Andrej Rubljov]]
[[uk:Рубльов Андрій]]
