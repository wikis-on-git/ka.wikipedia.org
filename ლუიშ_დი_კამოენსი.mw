'''ლუიშ დი კამოენსი''' ([[1524]], [[ლისაბონი]] – [[10 ივნისი]], [[1580]], [[ლისაბონი]]), პორტუგალიელი პოეტი. პორტუგალიის [[აღორძინება|აღორძინების]] უდიდესი წარმომადგენელი. 

==ბიოგრაფია==
დაიბადა გაღარიბებული აზნაურის ოჯახში. ვარაუდობენ, რომ 15–16 წლისას დაუწყია ლექსების წერა. გზა გაუკვლევია სამეფო კარისკენ, სადაც შემდეგ დიდებულთა რისხვა გამოუწვევია და სასახლდან გაუძევებიათ. შორეულ ქვეყნებში 17 წლის უიღბლო ხეტიალისა და გაჭირვების შემდეგ, [[1570]] წელს სამშობლოში დაბრუნებულა. ამ პერიოდისათვის მისმა შემოქმედებამ ტრაგიკული ხასიათი მიიღო. მის [[სონეტი|სონეტებსა]] და [[კანცონა|კანცონებში]] მომძლავრდა [[ბედისწერა|ბედისწერის]] თემა, გამოვლინდა გაორება და სულიერი რღვევის ნიშნები, რაც შემდეგ დამახასიათებელი გახდა [[რენესანსი|რენესანსის]] დასასრულის მწერლებისათვის. [[რენესანსი|რენესანსული]] ბრწყინვალე ლექსის, სამყაროს, ადამიანისადმი რწმენის ნათელი იდეალების მიღმა უკვე იგრძნობოდა შინაგანი შიში და ურწმუნოება, ტრაგიზმის, სამყაროს ქაოსურობის ყრუ შეგრძნება. კამოენსი ხშირად სესხულობდა თემებსა და სახეებს [[ძველი აღთქმა|ძველი]] და [[ახალი აღთქმა|ახალი აღთქმიდან]], დავითის ფსალმუნებიდან. გამომსახველობითი და ლექსიკური გართულებების მიუხედავად, მისი უბრალო და გასაგები ენით დაწერილი პოეტური ნაწარმოებები ხალხურ ტრადიციას უახლოვდება, ფეოდალურ–არისტოკრატულ ღვარჭნილ ლირიკას უპირისპირდება. მრავალპლანიანობა და სიუჟეტური ერთიანობა ახასიათებს კამოენსის მთავარ ქმნილებას "ლუზიადებს" (გამოქვეყნდა 1572 წელს), რომელიც მსოფლიო მნიშვნელობის რენესანსულ ეპიკურ ძეგლად არის მიჩნეული. ამ ნაწარმოებით კამოენსმა განიზრახა შეექმნა "[[ოდისეა|ოდისეასა]]" და "[[ენეიდა|ენეიდას]]" ბადალი ეროვნული ჰეროიკული პოემა, რომელი განადიდებდა [[პორტუგალია|პორტუგალიის]] ლეგენდარული მეფის [[ლუზა|ლუზას]] შთამომავლებს და სახავდა [[და გამა, ვასკო|ვასკო და გამას]] მოგზაურობას. პოემის ცოცხალმა, მსუბუქმა ენამ განამტკიცა საერთო ეროვნული ენის ნორმები და დიდი როლი შეასრულა [[რენესანსი|რენესანსული]] რეალისტური მიმართულების ჩამოყალიბებაში. თუმცა პოემის სიუჟეტი [[მითოლოგია|მითოლოგიურ]] ჩარჩოებშია მოქცეული, მას განუყოფელი კავშირი აქვს სინამდვილესთან და ეს გარემოება თხზულებას პოეტური დოკუმენტის სახეს აძლევს. მასში ბევრია ბიოგრაფიული ცნობაც. კამოენსს ეკუთვნის აგრეთვე პიესები, რომლებითაც ცდილობდა პორტუგალიურ თეატრში დაენერგა [[რენესანსი|რენესანსული]] მეცნიერულ–ჰუმანისტური დრამა ("ამფიტრიონის აუტო", 1587; "მეფე სელევკე", გამოქვეყნდა 1645; "ფილოდემო", გამოქვეყნდა 1587). საყურადღებოსა, რომ კამოენსი თავის პოემაში "ლუზიადები" ხშირად ახსენებს [[კოლხეთი|კოლხეთსა]] და [[იბერია|იბერიას]], პარალელებს ავლებს პორტუგალიის ისტორიასა და [[არგონავტები|არგონავტების]] მითში მოთხრობილ ამბავს შორის. მესამე თავში ლაპარაკობს [[პომპეუსი, გნეუს|პომპეუსის]] ლაშქრობის შესახებ [[კავკასია|კავკასიაში]]. მეშვიდე თავში ევროპის ქრისტიან ხალხს მოუწოდებს დაიცვან ქართველი ერი ოსმალო და სპარსი დამპყრობლებისაგან. მესამე თავში კი [[მედეა|მედეას]] "[[იასონი|იასონის]] გრძნეულ მეუღლეს" უწოდებს.

{{ბიო}}
[[კატეგორია:პორტუგალიელები]]
[[კატეგორია:პორტუგალიელი მწერლები]]
[[ast:Luís de Camões]]
[[bg:Луиш ди Камойнш]]
[[de:Luís de Camões]]
[[en:Luís de Camões]]
[[es:Luís de Camões]]
[[eo:Luís Vaz de Camões]]
[[fr:Luís de Camões]]
[[it:Luís de Camões]]
[[hu:Luís de Camões]]
[[nl:Luís de Camões]]
[[pl:Luís de Camões]]
[[pt:Luís Vaz de Camões]]
[[ru:Камоэнс]]
[[fi:Luís de Camões]]
[[zh:賈梅士]]
