'''მანგლისი''' - [[დაბა]] [[თეთრი წყაროს რაიონი|თეთრი წყაროს რაიონში]]. მდებარეობს [[თრიალეთის ქედი|თრიალეთის ქედის]] სამხრეთ კალთაზე, მდინარე [[ალგეთი|ალგეთის]] მარცხენა ნაპირზე, [[თბილისი]]-[[ნინოწმინდა|ნინოწმინდის]] საავტომობილო გზაზე, ქალაქ თბილისიდან 56 კმ-ზე. მანგლისი სამთო-კლიმატური კურორტია (სიმაღლე 1200 მ). დაბის სტატუსი მიენიჭა [[1926]] წელს. მოსახლეობა 2,8 ათასი (2002). ადრინდელ ანტიკურ ხანაში მის ადგილზე მნიშვნელოვანი დასახლება იყო. დაბის დაწინაურებას შემდგომ ხანებში ხელი შეუწყო აქ გამავალმა გზამ, რომელიც [[შიდა ქართლი|შიდა ქართლს]] სამხრეთ საქართველოსთან, სომხეთთან და ბიზანტიასთან აკავშირებდა. V ს-დან მანგლისი საეპისკოპოსოს ცენტრია, შემდგომში ყალიბდება ადმინისტრაციული ერთეული - მანგლისის ხევი. X ს-ში [[კლდეკარის საერისთავო|კლდეკარის ერისთავთა]] ხელშია, XI ს-ის ბოლოდან ემორჩილება სამეფო ხელისუფლებას.  გვიანფეოდალურ ხანაში გამუდმებული ომების შედეგად მანგლისი გაუკაცრიელდა. XIX ს-ში აქ იდგა რუსეთის არმიის ერთ-ერთი პოლკი. ამ ხანებში გადამდგარი სამხედრო მოსამსახურეები ქმნიან ახალ დასახლებას. მანგლისი განაპირას მდებარეობს ქართული ისტორიისა და არქიტექტურის მნიშვნელოვანი ძეგლი [[მანგლისის სიონი]].


[[კატეგორია:საქართველოს დაბები]]
