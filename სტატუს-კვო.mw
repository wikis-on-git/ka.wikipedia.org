'''სტატუს ქვო''' ([[ლათინური ენა|''ლათ.'']] Status quo) [[ლათინური ენა|ლათინური]] [[ტერმინი|ტერმინია]] და ნიშნავს აწმყო, მიმდინარე არსთა, ურთიერთობათა, საგანთა მდგომარეობას. სტატუს ქვოს შენარჩუნება ნიშნავს საქმეთა, საგანთა შენარჩუნებას ისე, როგორც ისინი ამჟამადაა. შედარებისთვის "სტატუს ქვო ანტე" ნიშნავს საგანთა მდგომარეობას ისე, როგორც იყო ადრე.

სტატუს ქვოს კონცეფცია მოდის დიპლომატიური ტერმინიდან "სტატუს ქვო ანტე ბელუმ" (status quo ante bellum), რაც ნიშნავს - "როგორც იყო ომამდე" - მიუთითებს მოწინააღმდეგის ჯარების გაყვანას და ძალთა ბალანსის ომამდელ მდგომარეობაში აღდგენას.

არგუმენტი სტატუს ქვოს შენარჩუნებაზე ხშირად მოიაზრება დიდი, რადიკალური ცვლილებებისადმი წინააღმდეგობის კონტექსტში. ტერმინი ხშირად მიუთითებს მნიშვნელოვან საკითხთა, როგორიცაა საზოგადოებისა ან ერის მიმდინარე სოციალურ-კულტურული კლიმატის, სტატუსზე.

ტერმინს ხშირად იყენებენ პოლიტიკოსები. ხშირად არსებობს მიზანმიმართული გაურკვევლობის პოლიტიკა, როცა გარკვეული სიტუაციის ფორმალიზების ნაცვლად მიუთითებენ სტატუს ქვოზე. პოლიტიკური გაურკვევლობის მაგალითია [[ტაივანი|ტაივანის]] პოლიტიკური სტატუსი. ამასთან დაკავშირებით [[კერი, კლარკ|კლარკ კერს]] უთქვამს: "სტატუს ქვო არის ერთადერთი გამოსავალი რომელზეც [[ვეტო|ვეტოს]] დადება შეუძლებელია", გულისხმობდა რა, რომ სტატუს ქვოს წინააღმდეგ გადაწყვეტილების მიღება შეუძლებელია; მის შესაცვლელად რაიმე ქმედებაა მისაღები.

ხშირად სპეციფიური დაწესებულებები იქმნება რათა აქტიურად შენარჩუნდეს სტატუს ქვო. მაგ. [[გაერო|გაეროს]] შექმნის მიზანი იყო შენარჩუნებულიყო მშვიდობიანი საერთაშორისო სტატუს ქვო, რომელიც [[მეორე მსოფლიო ომი|მეორე მსოფლიო ომის]] შემდეგ დამყარდა.


[[კატეგორია:ლათინური ფრაზები]]

[[bg:Статукво]]
[[de:Status quo]]
[[en:Status quo]]
[[es:Status quo]]
[[it:Status quo]]
[[he:סטטוס קוו]]
[[nl:Status quo (politiek)]]
[[pt:Status quo]]
[[sr:Статус кво]]
[[fi:Status quo]]
[[sv:Status quo]]
