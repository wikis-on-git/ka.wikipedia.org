'''მირიან ბატონიშვილი''' (ბაგრატიონი) (* [[19 აგვისტო]]. [[1766]] ―  †  [[15 სექტემბერი]]. [[1834]]), [[ერეკლე II | ერეკლე II-ისა]] და [[დარეჯანი  |  დარეჯან დედოფლის ძე]]. შედიოდა იმ დელეგაციის შემადგენლობაში, რომელიც ერეკლე II-მ გაგზავნა [[პეტერბურგი | პეტერბურგს]] [[1783]] ტრაქტატის დადებასთან დაკავშირებით იქვე დარჩა და [[რუსეთი | რუსეთის]] სამსახურში შევიდა. პეტერბურგიდან მიმოწერა ჰქონდა ქართლ-კახეთის სამეფო კართან. მიიღო გენერალ-მაიორის ჩინი და სენატორობა. 1797 დასაწყისში ებოძა ყაბარდოს პოლკის შეფობა. მსახურობდა "კავკასიის ლინიაზე" გენერალ გუდოვიჩთან. მირიან ბატონიშვილმა შემოგვინახა "დავითიანის" [[გურამიშვილი, დავით გიორგის ძე | გურამიშვილისეული]] ხელნაწერი და არზა. მირიან ბატონიშვილი [[1798]] იანვარში საქართველოში დაბრუნდა, გათავისუფლდა სამსახურიდან და აქვე დარჩა. 1801 წლის 15 მარტიდან სამუდამოდ დასახლდა პეტერბურგში, ეწეოდა ლიტერატურულ და მთარგმნელობით მოღვაწეობას. რუსულიდან თარგმნა "სწავლა თქმული ილია მინიატისაგან" (A - 1448), ბრავეს ტრაგედია "ატეისტი" (H - 2321). ავტორია რამდენიმე იამბიკოსი. დასაფლავებულია ალექსანდრე ნეველის ლავრაში.



[[კატეგორია:ქართველები]]
