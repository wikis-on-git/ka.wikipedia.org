ქალაქი [[საქართველო|საქართველოში]], [[რაჭა-ლეჩხუმის და ქვემო სვანეთის მხარე|რაჭა-ლეჩხუმის და ქვემო სვანეთის მხარის]], აგრეთვე [[ამბროლაურის რაიონი|ამბროლაურის რაიონის]] ადმინისტრაციული ცენტრი. მდებარეობს ზღვის დონიდან 550 მ სიმაღლეზე, გაშენებულია [[რიონი|რიონის]] და კრიხულის შესართავთან. წერილობით წყაროებში ამბროლაური XVII საუკუნიდან იხსენიება. იგი [[იმერეთის სამეფო|იმერეთის მეფეთა]] ერთ-ერთი რეზიდენცია იყო. აქ იდგა სამეფო სასახლე, რომლის კომპლექსიდან ეკლესიის და კოშკის ნანგრევებია შემორჩენილი. ქალაქად გამოცხადდა [[1966]] წელს. მოსახლეობა 2,5 ათასი ([[2002]] წ.). ქალაქში არის სამრეწველო საწარმოები, ჯანდაცვის, განათლებისა და კულტურის დაწესებულებები. ამბროლაურში არის [[ნიკორწმინდის ეპარქია|ნიკორწმინდის ეპარქიის]] რეზიდენცია.

[[კატეგორია:საქართველოს ქალაქები]]
[[ro:Ambrolauri]]
