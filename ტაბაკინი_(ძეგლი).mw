{{სტილი}}

'''ტაბაკინი''' -- საქართველოს სამოციქულო მართლმადიდებელი ეკლესიის მარგვეთის ეპარქია. ეპარქიაში მდებარეობს '''ტაბაკინის წმინდა გიორგის მონასტერი'''. 

დასავლეთ საქართველოში, ზემო იმერეთის ლამაზ ხეობაში, ქ. ზესტაფონიდან 7-8 კილომეტრის დაშორებით მდებარეობს გამორჩეული არქიტექტურით, XVI საუკუნის მოხატულობით და მდიდარი ისტორიით ცნობილი VII-VIII საუკუნეების ტაბაკინის წმ. გიორგის სახელობის მამათა მონასტერი.

მონასტერს, სადაც ერთ დროს 70 ბერი აღავლენდა წირვა-ლოცვას, ქვეყნის ისტორიაში დიდი წვლილი მიუძღვის. აქ გაატარა ბავშვობის გარკვეული პერიოდი XIX საუკუნის გამოჩენილმა მოღვაწემ, სოლომონ II-ის (იმერეთის მეფე) მოძღვარმა წმ. ილარიონ ქართველმა, ახალმა, რომელიც ათონის მთაზე 

კომუნისტური ათეიზმის პერიოდში მონასტერი გაპარტახდა.

==ძველი და ახალი ნაწილები==
ძველ ნაწილში შედის VII-VIII საუკუნეების ორნავიანი ტაძარი, კრიპტითა და მინაშენით, რომელსაც XI საუკუნის, შემდგომ კი XVI საუკუნის აღდგენის კვალი ემჩნევა. ტაძარი მოხატულია XVI საუკუნის I ნახევარში; მასთან ახლოს დგას უფრო გვიანი პერიოდის სამრეკლო.

XX საუკუნეში, კომუნისტური ათეიზმის პერიოდში, ტაძარი და მოხატულობა დაზიანდა. 1980-86 წლებში ტაძარი გადაიხურა და ჩაუტარდა რესტავრაცია.

ახალი ნაწილი - XX საუკუნის 90-იან წლებში აიგო ბერების საცხოვრებელი სახლი ეზოთი, ამ ეზოში 2000 წელს აიგო თორმეტი მოციქულის სახელობის ერთნავიანი ტაძარი და მოიხატა.

==აღორძინება==
ღვთის წყალობით XX საუკუნის 90-იან წლებში ტაბაკინში აღდგა სამონასტრო ცხოვრება; აქ მოღვაწე ბერების დაუღალავი ლოცვით და შრომით სამონასტრო კომპლექსს თორმეტი მოციქულის სახელობის ტაძარი (2000 წ.) შეემატა, გამოსაცემად მომზადდა მრავალი საინტერესო წიგნი, რომელთა დაბეჭდვა უსახსრობის გამო ვერ ხერხდება.

წ. უმოქმედო ტაძარი ხელახლა იკურთხა. აქ, ამ მონასტერში დაბინავდა ბერი იაკობი (ჭოხონელიძე); მისი თაოსნობით, მრევლის და გულისხმიერი ადამიანების შეწევნით აიგო სენაკები ბერებისათვის, მოხდა მონასტრის წყლითა და ელექტროენერგიით მომარაგება. საძმო თანდათან გაიზარდა, მამა იაკობს გვერდში ამოუდგნენ მღვდელ-მონაზვნები ვარაქიელი და მათე; ბოლო წლებში ისინი სხვა მონასტრებში გადაიყვანეს სამოღვაწეოდ.

მონასტერში მრავალი ახალგაზრდა აღიზარდა მაცხოვნებელი სწავლებითა და აქაურ მოძღვართა რჩევა-დარიგებებით.

დღეს მონასტერში მოღვაწეობს წინამძღვარი იღუმენი იაკობი (ჭოხონელიძე)
ბერი პავლე (მაჩიტაძე)
მორჩილები: მამუკა კიკნაველიძე, გიორგი ბერაძე, ალექსანდრე ბუსკივაძე და ილია ფორჩხიძე.


[[კატეგორია:საქართველოს ხუროთმოძღვრების ძეგლები]]



[[კატეგორია:საქართველოს ეპარქიები]]
