'''რვა ლაზიერის ამოცანა''', ამოცანა რომელიც გულისხმობს 8x8 განზომილების მქონე საჭადრაკო დაფაზე რვა ლაზიერის განთავსებას ისე, რომ ისინი ერთმანეთს არ ემუქრებოდნენ ჭადრაკის წესების გათვალისწინებით. ლაზიერის ფერს ამ შემთხვევაში მნიშვნელობა არ აქვს. ამოცანა გულისხმობს რომ, ლაზიერები დაფაზე ისე უნდა იყვნენ განლაგებულები, რომ არც ერთ ჰორიზონტალზე, ვერტიკალზე და დიაგონალზე არ უნდა იმყოფებოდეს ერთზე მეტი ლაზიერი. რვა ლაზიერის ამოცანა წარმოადგენს NxN განზომილების მქონე დაფაზე N ლაზიერის განთავსების ამოცანის ერთ–ერთ ქვეამოცანას.

== ისტორია ==

პირველად ამოცანა დასმული იქნა 1848 წელს, მოჭადრაკე მაქს ბაზელის მიერ და მრავალი წლის განმავლობაში მრავალი მათემატიკოსი, მათ შორის [[გაუსი, კარლ ფრიდრიხ|კარლ ფრიდრიხ გაუსი]], თავს იმტვრევდა მის ამოხსნაზე. 
XX საუკუნის მიწურულს ეს ამოცანა ძლიერ პოპულარული გახდა ინფორმაციულ ერაში, მაღალი დონის პროგრამირების განვითარების დროს. 

== ამონახსნი ==

ამ ამოცანას სულ გააჩნია 92 ამონახსნი, რომელთაგან 12 წარმოადგენს უნიკალურ ამონახსნს (დანარჩენი ამონახსნები მიიღება ამ 12 ამონახსნის სარკული ინვერსიით ან ჭადრაკის დაფის საათის ისრის საწინააღმდეფო/საპირისპირო მიმართულებით 90, 180 ან 270 გრადუსით მოტრიალებით).

== რვა ლაზიერის ამოცანა ინფორმატიკაში ==

ეს ამოცანა წარმოადგენს არატრივიალურ სავარჯიშოს ალგორითმიკაში და ხშირ შემთხვევაში, ის თვალსაჩინო მაგალითად იხმარება რეკურსიული ფუნქციების აღწერის დროს. 
კომბინატორიკის ინსტრუმენტების გამოყენებით შეიძლება განისაზღვროს იმ ვარიანტების სრული რაოდენობა, თუ კი ყველა ვარიანტის განმხილველ გრძელ და ცუდ გზას ავირჩევთ. საჭიროა განთავსდეს 64 უჯრაზე 8 დედოფალი, ვარიანტების საერთო რაოდენობა განისაზღვრება ფორმულით: 64! / 56! = 178462987637760. რეკურსიის გამოყენებით კი ვარიანტების რაოდენობა მცირდება 8<sup>8</sup> = 2<sup>24</sup> = 16 777 216–მდე.

[[da:8-dronningeproblemet]]
[[de:Damenproblem]]
[[en:Eight queens puzzle]]
[[es:Problema de las n damas]]
[[fr:Problème des huit dames]]
[[it:Rompicapo delle otto regine]]
[[ja:エイト・クイーン]]
[[sl:Problem osmih dam]]
[[sr:Проблем осам дама]]
[[th:ปัญหาควีนแปดตัว]]
