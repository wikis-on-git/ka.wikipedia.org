'''რაჭა''' [[საქართველო|საქართველოს]] ისტორიულ-გეოგრაფიული მხარეა. იგი მდებარეობს დასავლეთ საქართველოს ჩრდილო-აღმოსავლეთ ნაწილში, მდინარე [[რიონი|რიონისა]] და მისი შენაკადების ხეობაში. ჩრდილოეთით რაჭას ესაზღვრება [[ოსეთი]], ჩრდილო-დასავლეთით - [[ქვემო სვანეთი]], სამხრეთით - [[იმერეთი]], აღმოსავლეთით - [[შიდა ქართლი]], დასავლეთით - [[ლეჩხუმი]].


თავიდან რაჭა თაკვერთან ერთად ქმნიდა [[თაკვერის საერისთავო|თაკვერის საერისთავოს]], რომედიც [[ეგრისის სამეფო|ეგრისის სამეფოში]] შედიოდა. შემდეგ ლეჩხუმთან ერთად [[რაჭა-ლეჩხუმის საერისთავო|რაჭა-ლეჩხუმის საერისთავოში]] გაერთიანდა. [[X]] საუკუნის ბოლოს შეიქმნა [[რაჭის საერისთავო]], რომლის პირველი ერისთავი [[რატი ბაღვაში]] იყო. მისი ძის, კახაბერის ძის სახელიდან მოდის რაჭის ერისთავების - კახაბერისძეთა გვარსახელი. [[XIII]] ს-ის 80-იან წლებში [[დავით ნარინი|დავით ნარინმა]] გააუქმა საერისთავო და ეს ტერიტორია სამეფო მამულებად გამოაცხადა. შემდგომში საერისთავოს აღდგენის შემდეგ ერისთავის ტიტულს ჭარელიძეთა, უფრო მოგვიანებით კი ჩხეტიძეთა საგვარეულო ატარებდა. [[იმერეთის სამეფო|იმერეთის სამეფოს]] [[რუსეთის იმპერია|რუსეთის იმპერიასთან]] შეერთების შემდეგ, რაჭის ტერიტორია ქმნიდა ჯერ ოკრუგს, შემდეგ - მაზრას.


ისტორიულ-გეოგრაფიულად რაჭა სამ კუთხედ იყოფოდა: მთის რაჭა, ზემორაჭა და ქვემორაჭა. ამჟამად რაჭა მოიცავს [[რაჭა-ლეჩხუმის და ქვემო სვანეთის მხარე|რაჭა-ლეჩხუმი-ქვემო სვანეთის მხარის]]  [[ონის რაიონი|ონისა]] და [[ამბროლაურის რაიონი|ამბროლაურის]] რაიონების ტერიტორიას.

[[კატეგორია:საქართველოს ისტორიულ-გეოგრაფიული მხარეები]]
