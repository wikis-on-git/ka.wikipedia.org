[[სურათი:Hajibeyov.jpg|140px|left|ჰაჯიბეკოვი, უზეირ]]
'''ჰაჯიბეკოვი, უზეირ''' აბდულ ჰუსეინ-ოღლუ(* 5 სექტემბერი, [[17 სექტემბერი]], [[1885]], სოფ. [[აღჯაბადი]], შუშის მახლობლად     ― † [[23 ნოემბერი]], [[1948]], [[ბაქო]]), [[აზერბაიჯანელები|აზერბაიჯანელი]] კომპოზიტორი და საზოგადო მოღვაწე, სსრკ სახალხო არტისტი ([[1938]]), [[აზერბაიჯანი|აზერბაიჯანის]] მეცნიერებათა აკადემიის აკადემიკოსი ([[1945]]); სკკპ წევრი [[1938]]-იდან. აზერბაიჯანის პროფესიული მუსიკის ფუძემდებელი. სწავლობდა [[მოსკოვი|მოსკოვის]] ფილარმონიული საზოგადოების სამუსიკო  კურსებზე და [[პეტერბურგი|პეტერბურგის]] [[კონსერვატორია|კონსერვატორიაში]] ([[1914]]). ჰაჯიბეკოვის პირველმა [[ოპერა|ოპერამ]] "ლეილი და მაჯნუნი" ([[1908]]) საფუძველი ჩაუყარა მუღამური ოპერის ჟანრს აზერბაიჯანულ მუსიკაში. მასვე ეკუთვნის ოპერები: "ასლი და ქერემი" ([[1912]]), "შაჰ აბასი და ხურშიდ ბანუ" ([[1912]], ორივე მუღამური), აგრეთვე მისი  შემოქმედების მწვერვალი ოპერა "ქოროღლუ" ([[1937]], სსრკ სახელმწიფო პრემია, [[1941]]); ოპერეტები: "ცოლი და ქმარი" ([[1900]]),  "ეს თუ არა, ის" ([[1910]]),  "არშინ მალ ალან" ([[1913]], ამავე სახელმწიფო ფილმისათვის სსრკ სახელმწიფო პრემია, [[1946]]). ჰაჯიბეკოვი ეწეოდა პედაგოგიურ მოღვაწეობას, [[1938]]-[[1948]] იყო აზერბაიჯანის კონსერვატორიის  (ჰაჯიბეკოვის სახელობისაა [[1949]]-იდან) [[პროფესორი]] და დირექტორი. [[1931]] ჩამოაყალიბა ხალხურ საკრავთა ორკესტრი, [[1936]] - სახელმწიფო [[გუნდი]]. [[1945]]-იდან ხელმძღვანელობდა აზერბაიჯანის მეცნიერებათა აკადემიის ხელოვნების სამეცნიერო-კვლევით ინსტიტუტს. ჰაჯიბეკოვს ეკუთვნის აგრეთვე კანტატა "სამშობლო და ფრონტი", რომანს-ღაზალების ნიზამის ლექსებზე: "სენსიზი" ("უშენოდ") და   "სევგილი ჯანანი" ("სატრფო"). ჰაჯიბეკოვი ავტორია აზერბაიჯანის სახელმწიფო ჰიმნისა ([[1945]]), [[სსრკ]] I და II მოწვევების უმ8აღლესი საბჭოს [[დეპუტატი]]. დაჯილდოებულია [[ლენინის ორდენი|ლენინის ორდენით]], შრომის წითელი დროშის ორდენითა და მედლებით.

[[კატეგორია:აზერბაიჯანელები]]
[[en:Uzeyir Hajibeyov]]
