'''ზაალ-ზოსიმე ვახტანგის ძე ორბელიანი'''(* [[1660]]/[[1670]], [[ტანძია|სოფ.ტანძია]], ახლანდელი [[ბოლნისის რაიონი]] ―   †  წელი უცნობია), ქართველი მწიგნობარ-კალიგრაფი, [[ორბელიანი, სულხან-საბა|სულხან-საბა ორბელიანის]] ძმა. მასთან ერთად აქტიურად მონაწილეობდა ქართლის პოლიტიკურ ცხოვრებაში. იყო [[გიორგი XI|გიორგი XI-ის]] მომხრეთა ბანაკში. [[1699]] ბერად აღიკვეცა ზოსიმეს სახელით. [[ვახტანგ VI|ვახტანგ VI-ის]] გამგებლობის პერიოდში ([[1703]]-[[1712]]) ნაყოფიერ კულტურულ-ლიტერატურულ მუშაობას ეწეოდა. [[1724]] ვახტანგს გაჰყვა რუსეთში. მოსკოვში ცხოვრობდა [[დარეჯან ბატონიშვილი|დარეჯან ბაგრატიონის]] სასახლეში (ვსესვიატსკოეში). ორბელიანმა დიდი დახმარება გაუწია სულხან-საბა ორბელიანს "ქართულ ლექსიკონზე" მუშაობის დროს: რამდენიმე ხელნაწერი თვითონ დაამზადა, ზოგიერთი ნუსხა გადაწერა ძმასთან ერთად. [[1720]] წელს გადანუსხა "ლოცვა განზრახვათათვის" (ხელნაწერი H-770, ხელნაწერთა ინსტიტუტი), [[1729]] - სულხან-საბა ორბელიანის ქადაგებათა კრებული "სწავლა-მოძღვრებანი" (ხელნაწერი A-479, ხელნაწერთა ინსტიტუტი) და სხვა.


[[კატეგორია:ქართველები]]
