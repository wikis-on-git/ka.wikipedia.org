[[სურათი:Numa pompilius.jpg|thumb|ნუმა პომპილიუსი]]
'''ნუმა პომპილიუსი''' (* [[21 აპრილი]], [[ძვ. წ. 753]] ―   †   [[ძვ. წ. 674]]) - [[რომის სამეფო|რომის]] ლეგენდარული მეორე მეფე.

==ნუმა პომპილიუსის წარმოშვება==

[[სურათი:Numa-pompilius.jpg|thumb|left|ნუმა მუზებს სთხოვს რჩევას]]
ნუმა პომპილიუსი წარმოშვებით საბინელი იყო ქალაქ კუროსიდან. როგორ პლუტარქე ვგაუწყებს, იგი რომის დაარსების დღეს დაიბადა. მამამისს პომპონიუსს ოთხი ვაჟი ჰყავდა, ნუმა უმცროსი იყო. ზოგი ანტიკური ავტორი ამტკიცებდა რომ იგი [[პითაგორე|პითაგორეს]] მოსწავლე იყო, მაგრამ პითაგორე ნუმაზე 200 წლით გვიან ცხოვრობდა. [[ტიტუს ლივიუსი]] მიიჩნევს რომ ნუმას მაღალი მორალური თვისებების მიღწევად სრულიად არ ესაჭიროებოდა, ვინაიდან საბინელები გამოირჩეოდნენ ზნეობით.

მის ზნეობრივ პრინციპებზე რომულუსის თანამმართველმა [[ტატიუსი|ტატიუსმაც]] შეიტყო და მიათხოვა ნუმას ერთადერთი ქალიშვილი. მიუხედავად ამისა, იგი არ გადასახლდა რომში, რადგან მშვიდი ცხოვრება ერჩივნა. დაქორწინებიდაც 13 წლის შემდეგ ტატია გარდაიცვალა.

დაქვრივების შემდეგ ნუმამ დატოვა ქალაქი და წმინდა ტყეში დასახლდა. ჭორები დადიოდა რომ იგი მუზას შეუყვარდა და იქ ერთად ცხოვრობდნენ. 

ნუმა უკვე ორმოცი წლის იყო, როდესაც რომიდან ელჩები მოვიდნენ მასთან და მეფობა შესთავაზეს. ნუმა ჯერ არ თანხვდებოდა მეფობაზე, მიაჩნდა რომ იგი არ შეეფერებოდა მეომარ ერს. მაგრამ ელჩებმა მოახერხეს მისი დარწმუნება და ნუმა დათანხვდა.

==ნუმას მეფედ არჩევის წინაპირობები==

[[რომულუსი|რომულუსის]] უცნაური სიკვდილის შემდეგ რომში მეფობის კანდიდატი არ იყო, საბინელი და რომაელი სენატორები ვერ თანხვდებოდნენ თუ ვინ უნდა ყოფილიყო რომის მეფე. ერთმანეთის კანდიდატებს კი არ სცნობდნენ. ეს იმით დასრულდა რომ ასი სენატორი ათ-ათ კაციან დაჯგუფებებად გაიყო, თითო დაჯგუფებამ აირჩია მეფე და 5 დღის ვადით მეფობდა ერთი მეფე, შემდეგ კი მეფე მეორე ჯგუფის წარმომადგენელი ხდებოდა. ასე გაგრძელდა დაახლოვებით ერთი წელი. 

უბრალო ხალხს ეს არ მოეწონა, ერთი ბატონის მაგივრად მათ ასი ბატონი მიიღეს. ხალხმა განაცხადა რომ აწი მეფის გარდა არავის აღარ დაემორჩილებოდნენ, ამიტომ სენატორებმა გადაწყვიტეს შეკრება რათა აერჩიათ მეფე. საბინელებმა ნუმა პომპილიუსის კანდიდატურა წამოაყენეს. ნუმა ცნობილი იყო არა მარტო მაღალი მორალური თვისებებით, არამედ საღვთო და საერო კანონებში განსწავლულობით. რომაელებმა ნუმას კანდინატურას ვერავინ ვერ დაუპირისპირეს და დათანხვდნენ.

==ნუმას მმართველობა==

როდესაც ნუმა რომში ჩამოვიდა, ფორუმზე მოაწყეს კენჭისყრა და ნუმა ერთხმად იქნა არჩეული, მაგრამ ახალი მეფე ამით არ დაკმაყოფილდა, იგი ავიდა კაპიტოლიუმზე და ავგურს სთხოვა ემკითხავა ფრინველების გაფრენით. მკითხაობით დადასტურდა ხალხის არჩევანის მართებულობა და ნუმა გახდა მეფე.

[[სურათი:Numahead coin.jpg|thumb|ნუმას გამოსახულება მონეტაზე]]
გამეფების შემდეგ ნუმამ პირველი რაც ჰქნა, დაითხოვა 300 მცველის რაზმი. მას მიაჩნდა რომ სრულიად შეუძლია ენდოს ხალხს, რომელმაც იგი აირჩია.

ამის შემდეგ მან განიძრახა მოელბო რომაელთა რკინის ხასიათი და მიეჩვია ისინი სამართლიანობისთვის, ღვთისმსახურებისთვის და მოწყალებისთვის. ნუმამ იცოდა რომ ეს არ იყო ადვილი ამოცანა, რადგან ახალი ერი ომებში აღმოცენდა და მშვიდობა მათთვის უცხო იყო. ამისთვის მან დააწესა მრავალი რელიგიური დღესასწაული და თვითონ ხელმძღვანელობდა მსხვერპლთშეწირვებს და სხვა რიტუალებს. 

ნუმამ ააგო ღმერთი [[იანუსი|იანუსის]] ტაძარი, რომლის კარიბჭე იღებოდა მხოლოდ ომის დროს და ომის დასრულებისთანახე იხურებოდა. ნუმამ მეზობლბთან მშვიდობა დაამყარა და საზეიმოდ ჩაკეტა ტაძრის კარიბჭე. მისი მმართველობის დროს კასრიბჭე არცერთხელ არ გახსნილა, ხოლო მისი სიკვდილის შემდეგ ძალიან იშვიათად იხურებოდა. ასე რესპუბლიკის პერიოდში იგი მხოლოდ ორჯერ დაიხურა, [[პირველი პუნიკური ომი|პირველი პუნიკური ომის]] შემდეგ ცოტა ხნით და როდესაც ოქტავიანემ დაამარცხა ანტონიუსი.

ნუმან შექნა [[მთვარის კალენდარი]], წელიწადი დაყო თორმეტ თვეთ, ვინაიდან მთვარის თვეში 30 დღე არაა და წლის შესრულებამდე აკლდებოდა 11 დღე, მან ჩაამატა დამატებითი თვე. წელიწადი 1 მარტს იწყებოდა.

ამის შემდეგ ნუმამ უმაღლესი ქურუმების თანამდებობა შექმნა, მათ პონტიფიკუსები ეწოდებოდათ. მეფეც პონტიფიკუსი იყო. პონტიფიკუსები ემსახურებოდნენ [[იუპიტერი|იუპიტერს]], [[მარსი|მარსს]] და [[რომულუსი|რომულუსის]] კულტებს. მან ასევე დააწესა წმინდა ცეცხლის შენახვის კულტი, წმინდა ცეცხლზე ზრუნვა ვესტას ქალწულ ქურუმებს ევალებოდათ.

ვესტას ქალწულები ბევრი პრივილეგით სარგებლობდნენ, თუ გზად მათ შემთხვევით სიკვდილმისჯილი შეხვდებოდათ, მაშინ განაჩენი სისრულეში აღარ მოჰყავდათ. თუ ქალწული რამეს დააშავებდა მას პონტიფიკუსი სჯიდა, ხოლო თუ იგი ქალწულობას დაკარგავდა, მას ცოცხლად მარხავდნენ.

პონტიფიკუსების მოვალეობაში ასევე შედიოდა დაკრძალვის რიტუალების შესრულება, ამის გარდა ისინი ხალხს უნდა დახმარებოდნენ და ესწავლებინათ სხვადასხვა რიტუალების ჩატარება.

[[სურათი:Numa painting.jpg|thumb|left|ნუმა პომპილიუსი ხალხში]]

ნუმას მიერ მიღებულმა ზომებმა გაამართლა, ხალხი უკვე არა ომებზე, არამედ ღვთისმსახურებაზე ფიქრობდა, მეზობლების აზრიც შეიცვალა რომზე, ადრე თუ რომს მათ დასაღუპად აღმართულ სამხედრო ბანაკად აღიქვამდნენ და არა ქალაქად, ახლა უკვე შეიცვალეს აზრი და სამარცხვინოდ მიაჩნდათ ევნოთ ასეთი ღვთისმოსავი ერისთვის.

მეფემ ვესტას ტაძართან აიგო სასახლე. ნუმას მეორე მიზანი იყო ბოლომდე შეერწყა საბინელები და რომაელები, ამ დროს ქალაქი თითქოს და ორად იყო გაყოფილი. ამ სხვაობის გასაქრობად ნუმამ დაყო ერი მათი საქმიანობის მიხედვით. მან შექმნა ფლეიტისტთა, ოქრომჭედელთა, დურგალთა, მღებავთა, მეწაღეთა და სხვა ცეხები, ყოველი ცეხისთვის დანიშნა შეკრების დღეები და ყველას დაუწესა პროფესიული დღესასწაულები.

ნუმას ქორწინებასა და შვილებზე ისტორიკოსების აზრები განსხვავდება. ზოგი მიიჩნევს რომ იგი მხოლოდ ერთხელ იყო დაქორწინებული და ერთადერთი ქალიშვილი პომპილია ჰყავდა, სხვებს მიაჩნიათ რომ მას კიდევ ოთხი ვაჟი ჰყავდა, მესამენი კი უარყოფენ მეორეთა აზრს და ამტკიცებენ რომ პომპილია ნუმას მეორე ქორწინებისგან დაიბადა, როდესაც ეს უკანასკნელი უკვე რომის მეფე იყო. ყოველ შემთხვევაში პომპილია გათხოვილი იყო მარციუსზე და მისი ვაჟი ანკუს მარციუსი რომის მეოთხე მეფე გახდა.

==სიკვდილი==

ნუმა პომპილიუსმა 43 წელი იმეფა და ღრმად მოხუცებული გარდაიცვალა. მის დასაფლავებაზე შეიკრიბნენ არა მარტო რომაელები, არამედ მეზობელი ქალაქებიდან მოსახლეობა. ისეთი გლოვა და მოთქმა იყო, თითქოს არა მოხუც მეფეს კრძძალავდნენ, არამედ ახალგაზრდა ახლობელს. იგი არ დაწვეს, როგორც ეს რომში იყო მიღებული, არამედ დაკრძალეს ქვის კუბოში, მეორე კუბოში კი მის მიერ დაწერილი წმინდა წიგნები დაკრძალეს, ასეთი იყო ნუმას სურვილი.

ამგვარად რომი განადიდა მისმა ორივე პირველმა მეფემ, რომულუსმა დაპყრობებით, ნუმამ კი მშვიდობით და ღვთისმოსაობით. მუნას დიდებას ხელი მის შემდეგ მეფეების უბედურებამაც შეუწყო ხელი. ნუმას სიკვდილის შემდეგ რომის ტახტზე ხუთი მეფე ავიდა, უკანასკნელი კი განდევნეს და მეფობის მმართველობა რომში ამით დასრულდა.

==შენიშვნა==
* სტატია დაწერილია [[პლუტარქე|პლუტარქეს]] შედარებითი ბიოგრაფიების ნუმა პომპილიუსის ბიოგრაფიის და ტიტუს ლივიუსის "რომის ისტორია დასაბამიდან" მიხედვით.

==ლიტერატურა==

* [http://ancientrome.ru/antlitr/plutarch/sgo/numa-f.htm პლუტარქე - ნუმა პომპილიუსის ბიოგრაფია (რუსულად)]
* [http://penelope.uchicago.edu/Thayer/E/Roman/Texts/Plutarch/Lives/Numa*.html პლუტარქე - ნუმა პომპილიუსის ბიოგრაფია (ინგლისურად)]
* [http://www.ancientrome.ru/antlitr/livi/kn01-f.htm ტიტუს ლივიუსი - რომის ისტორია (რუსულად)]


<center>
<table border=1>
<tr align="center" bgcolor="#FFF0F5"><td>წინამორბედი</td><td>რომის მეფე</td><td>შემდგომი</td></tr>
<tr align="center"><td>[[რომულუსი]]</td><td>[[ძვ. წ. 716]]-[[ძვ. წ. 674]]</td><td>[[ტულიუს ჰოსტილიუსი]]</td></tr>
</table>
</center>


[[კატეგორია:ძველი რომი]]
[[კატეგორია:რომის მეფეები]]
[[კატეგორია:რომაული მითოლოგია]]
[[კატეგორია:დაბადებული ძვ. წ. 753]]
[[კატეგორია:გარდაცვლილი ძვ. წ. 674]]

[[bg:Нума Помпилий]]
[[de:Numa Pompilius]]
[[en:Numa Pompilius]]
[[es:Numa Pompilio]]
[[fi:Numa Pompilius]]
[[fr:Numa Pompilius]]
[[he:נומה פומפיליוס]]
[[hr:Numa Pompilije]]
[[it:Numa Pompilio]]
[[la:Numa Pompilius]]
[[nl:Numa Pompilius]]
[[pl:Numa Pompiliusz]]
[[pt:Numa Pompílio]]
[[ru:Нума Помпилий]]
[[sr:Нума Помпилије]]
[[sv:Numa Pompilius]]
