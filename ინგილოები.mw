'''ინგილოები''' - [[ქართველები|ქართველთა]] ეთნოგრაფიული ჯგუფი. ცხოვრობენ ისტორიული [[ჰერეთი|ჰერეთის]] ტერიტორიაზე. ეს მხარე ამჟამად [[აზერბაიჯანი|აზერბაიჯანის რესპუბლიკის]] შემადგენლობაში შედის და მოიცავს სამ რაიონს: ბელაქანის, ზაქათალის და კახის. კახის რაიონში მცხოვრებმა ინგილოებმა შეინარჩუნეს ქრისტიანული რწმენა, დანარჩენ ორ რაიონში კი გამაჰმადიანდნენ. გამაჰმადიანებულ ქართველს ''იანგილოს'' ეძახდნენ, რაც თურქულად “ახლად მორჯულებულს” ნიშნავს. აქედან წარმოსდგება სახელები “ინგილო” და “საინგილო”. ინგილოები საუბრობენ [[ქართული ენა|ქართული ენის]] ინგილოურ დიალექტზე, რომელიც ახლოსაა კახურ-ქიზიყურთან, აგრეთვე [[ფერეიდნელები|ფერეიდნელი]] ქართველების მეტყველებასთან.  

[[კატეგორია:ქართველები]]
[[კატეგორია:ეთნოგრაფია]]
