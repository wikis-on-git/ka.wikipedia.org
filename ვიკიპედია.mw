'''ვიკიპედია''' (Wikipedia) — ეს არის მრავალენოვანი, თავისუფალი, ღია [[wiki|ვიკი]]-[[ენციკლოპედია]]. ვიკიპედია შეიქმნა [[2001]] წლის [[15 იანვარი|15 იანვარს]], როგორც [[ინგლისური ენა|ინგლისურენოვანი]] პროექტი ონლაინ-ენციკლოპედიისა, რომელშიც ნებისმიერ ადამიანს შეუძლია შეიტანოს ცვლილებები და დამატებები. პროექტის ორგანიზატორია [[აშშ|ამერიკული]] ფონდი [[ვიკიმედია]].

პროექტის მიზანია შეიქმნას სრული, [[ვიკიპედია:ნეიტრალური თვალსაზრისი|მიუკერძოებელი]], [[ვიკიპედია:საავტორო უფლებები|საავტორო უფლებებისაგან]] თავისუფალი ენციკლოპედია მსოფლიოს ყველა ენაზე. ვიკიპედიამ მოიპოვა პოპულარობა [[ინტერნეტი|ინტერნეტის]] მომხმარებლებს შორის და შემდეგ, გაჩნდა მისი ვარიანტები სხვა ენებზე, მათ შორის [[ქართული ენა|ქართულ ენაზეც]].

ინგლისურენოვანი განყოფილება დღეისათვის ყველაზე დიდია და შეიცავს 500&nbsp;000 ათას სტატიაზე მეტს. მას მოჰყვებიან: [[გერმანული ენა|გერმანული]], [[იაპონური ენა|იაპონური]], [[ფრანგული ენა|ფრანგული]], [[შვედური ენა|შვედური]], [[პოლონური ენა|პოლონური]] და სხვა ვიკიპედიები. სულ კი ვიკიპედია 200-მდე ენაზე მუშავდება.



==პროექტის მონაწილენი==

პროექტის თავდაპირველი ორგანიზატორები იყვნენ ''ჯიმი უეილზი'' (Jimmy Wales), ფირმა Bomis-ის აღმასრულებელი დირექტორი და ''ლარი სენგერი'' (Larry Sanger). პირველი 13 თვის განმავლობაში Bomis აფინანსებდა ლ.სენგერს ვიკიპედიის პირველი სტატიების შესაქმნელად.

ვიკიპედიას არ ჰყავს რედაქტორთა ცენტრალიზებული შემადგენლობა, მთელი მასალა ივსება მონაწილეების, ვიკიპედიელების მიერ. ყველა მათგანს უფლება აქვს დაწეროს სტატია ნებისმიერ თემაზე და შეასწოროს სხვის მიერ უკვე დაწერილი სტატია. უფრო აქტიური ვიკიპედიელები შეიძლება გახდნენ ადმინისტრატორები, მაგრამ ეს თანამდებობა მას უფრო მეტ ვალდებულებებს აკისრებს, ვიდრე რაიმე უფლებებს ანიჭებს.


==შიგა სამზარეულო==

ვიკიპედიის ამჟამინდელი ''ძრავა'' არის [[მედია-ვიკი]]. იგი დაწერილია [[PHP]] ენაზე და ვრცელდება უფასოდ «[[GNU General Public License|GNU-ს საზოგადოებრივი ლიცენზიით]]». ვიკიპედიის ვიზუალური სტილების საფუძვლად აღებულია სტილების და გრაფიკის პუბლიკაციათა სისტემა Plone.


==თავისებურებები==

ვიკიპედია სრულად პასუხობს ე.წ. «[[ვიკი|ვიკის]]» პრინციპს. ეს ნიშნავს, რომ ნებისმიერ მონაწილეს შეუძლია ნებისმიერი სტატიის თავისუფალი რედაქტირება და მისი შინაარსის გავრცელება. ამ შესაძლებლობიდან გამომდინარეობს ვიკიპედიის ერთი მნიშვნელოვანი თვისება: საავტორო უფლებების არქონა. «GNU-ს საზოგადოებრივი ლიცენზიის» თანახმად, არავის შეუძლია მოითხოვოს რაიმე უფლება ვიკიპედიის მასალებზე.

ვიკიპედიის პროექტის კრიტიკის ერთი უმთავრესი პუნქტი არის ის, რომ სტატიის რედაქტირება შეუძლია ნებისმიერ ადამიანს (მათ შორის არაპროფესინალს !) და არავინაა პასუხისმგებელი ინფორმაციის სისრულესა და სიზუსტეზე. ამის საპირისპირო არგუმენტია აზრი იმის შესახებ, რომ ვიკიპედიის მოხმარების და მასში ცვლილებების შეტანის სიადვილე ხელს უწყობს მასალების სიზუსტისა და აქტუალობის ამაღლებას.

წარმოქმნილი გაურკვევლობები და სადავო მომენტები განხილულ უნდა იქნეს ძირითადი ტექსტის გარეთ, სპეციალურად ამ მიზნისთვის გამოყოფილ გვერდებზე, რომლებსაც ჰქვია ''განხილვა''.


==წესები==

ვიკიპედიაში ცოტაა ისეთი წესები, რომელთა მკაცრად დაცვა სავალდებულო იყოს, მაგრამ არის რამდენიმე ძირითადი პრინციპი:

 
*დაუშვებელია იმ ტექსტების და გრაფიკული მასალების პუბლიკაცია, რომლებიც დაცულია საავტორო უფლებებით. 
*სტატიის წერისა და რედაქტირების დროს აუცილებელია მიუკერძოებულობა, ნეიტრალური თვალსაზრისის შენარჩუნება. ამ პრინციპის თანახმად, სტატიის საგანზე არსებული ყველა სადავო შეხედულება ამავე სტატიაში უნდა აისახოს.


==მონათესავე პროექტები==

ფონდი [[ვიკიმედია]], ვიკიპედიის ორგანიზატორი და მფლობელი კომპანია ასევე ახორციელებს ინტერნეტში პუბლიკაციის სხვა თავისუფალ პროექტებს:  


* '''Wikisource''' - თავისუფალი ბიბლიოთეკა, 
* '''Wikibooks''' - უფასო სახელმძღვანელოები, 
* '''Wiktionary''' - ლექსიკონი, 
* '''Wikiquote''' - ციტატების კრებული.

[[კატეგორია:ვიკიპედია]]

[[als:Wikipedia]]
[[ang:Wicipǽdia]]
[[ar:ويكيبيديا]]
[[bg:Уикипедия]]
[[bs:Wikipedija]]
[[cs:Wikipedie]]
[[cy:Wicipedia]]
[[da:Wikipedia]]
[[de:Wikipedia]]
[[el:Βικιπαίδεια]]
[[en:Wikipedia]]
[[eo:Vikipedio]]
[[es:Wikipedia]]
[[fa:ویکیپدیا]]
[[fi:Wikipedia]]
[[fo:Wikipedia]]
[[fr:Wikipédia]]
[[ga:Vicipéid]]
[[he:ויקיפדיה]]
[[hi:विकिपीडिया]]
[[ia:Wikipedia]]
[[is:Wikipedia]]
[[it:Wikipedia]]
[[ja:ウィキペディア]]
[[ko:위키백과사전]]
[[ku:Wikipedia]]
[[la:Vicipaedia]]
[[lb:Wikipedia]]
[[lt:Wikipedija]]
[[na:Wikipedia]]
[[nds:Wikipedia]]
[[nl:Wikipedia]]
[[nn:Wikipedia]]
[[no:Wikipedia]]
[[oc:Oiquipedià]]
[[pl:Wikipedia]]
[[pt:Wikipédia]]
[[ro:Wikipedia]]
[[roa-rup:Uichipedia]]
[[simple:Wikipedia]]
[[sl:Wikipedija]]
[[sv:Wikipedia]]
[[tokipona:lipu sona Wikipesija]]
[[tr:Vikipedi]]
[[uk:Вікіпедія]]
[[vi:Wikipedia]]
[[wa:Wikipedia]]
[[zh:维基百科]]
